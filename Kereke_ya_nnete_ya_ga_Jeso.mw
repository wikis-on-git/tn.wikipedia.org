"'''Kereke ya nnete ya ga Jeso'''" ke kereke e e ikemetseng ka nosi e e simolotseng kwa toropong ya Beijing, kwa China ka ngwaga wa [[1917]]. Gompieno e na le maloko a le sedikadike le sephatlo mo mafatsheng a le masome a mane mo dikontinenteng di le thataro. Kereke e ke ya mothale wa [[Sekeresete]] sa [[Sepentekosete]] se se simolotseng mo seketeng sa dingwaga se se fetileng se rogwa. Kereke e gape e dumela mo tumeding ya sengwefela (tumelo ya leina la ga Jeso). Ka ngwaga wa [[1997]], kereke e e ne ya simololwa kwa [[Aforika Borwa]]. Ba ikaelela go rera dikgang tse di molemo mo lefatsheng lotlhe pele ga go tla ga bobedi ga ga [[Jeso Keresete]]. Dipinagare tse di lesome tsa thuto ya kereke e ke tse di latelang:
 
# '''Moya o o boitshepo''': "Go bua ka maleme go supa go amogela [[moya o boitshepo]], mme go solofetsa go tsena kwa Legodimong." 
# '''Kolobetso''': "Go [[kolobediwa]] ka meetse ke sakeramente e re lebalediwang ka yone melato mme ra tsalwa sentšha. Kolobetso e direlwa mo meetseng: e ka nna mo nokeng kgotsa kwa lewatle. Mokolobetsi, ene, o tshwanetse a bo a setse a kolobeditswe, mme o tla eta tiro eno kwa pele mo leineng la [[Jesu Kriste]]. Mokolobediwa o tshwanetse a inwe mo meetseng gotlhelele, a inamisitse thlogo mme sefatlhego sa gagwe se lebile kwa tlase." 
# '''Go tlhapisa dinao''': "Sakeramente ya go thlapa dinao e re letla go tsea karolo mo botshelong jwa Jesu Kriste. E re gakolosa ka dinako tsotlhe gore re tshwanetse re nne le lerato, re nne ba boitshepo, re tshwarele ba ba re senyeditseng mme re fe nako le matsogo a rona go direla Modimo. Mongwe le mongwe o a kolobeditsweng o tshwannwa ke go thlapa dinao tsa gagwe mo leineng la Mora Jesu Kriste. Fa go kgonega, batsea karolo mo sakeramenteng ba ka thlapisana dinao." 
# '''Selalelo'''
# '''Letsatsi la Sabata''': "Letsatsi la [[Sabata]], lone la bosupa, ke le le boitshepo, mme le segofaditswe ke Modimo. Re a le thlompha, mme ka lone, re ikgopotsa letsatsi leo Modimo a thlodileng lefatshe ka lone, le tshwarelo ya melato, le botshelo jo bo sa feleng." 
# '''Jeso Keresete''': [[Jeso Keresete]], Lefoko le le nnileng nama, o sule mo mokgorong go rekolola baleofi, a tsoga mo baswing mo letsatsing la boraro mme a tlhatlogela kwa legodimong. Ke ene Mmoloki fela wa batho, Motlhodi wa legodi le lefatshe le Modimo wa nneke a le nosi. 
# '''Baebele e e boitshepo''': [[Baebele]] e e Boitshepo, e e nang le Kgolagano e Kgologolo le e Ntšha, e tlhotlheleditswe ke Modimo, e le lefoko le le boammaaruri le seelo sa botshelo jwa Sekeresete. 
# '''Poloko (pholoso)''': [[Poloko]] e bonwa ka tshegofatso ya Modimo ka tumelo. Badumedi ba tshwanetse go ikaega ka Moya o o Boitshepo go latela boitshepo, go tlotla Modimo le go rata batho.
# Kereke
# Katlholo ya bofelo
