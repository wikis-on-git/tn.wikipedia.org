{{Location map|Botswana|lat=-18.543|long=25.643|caption=Location of Pandamatenga}}
'''Pandamatenga'''  ke motse o mo kgaolong ya Bokone-bophirima jwa, Botswana. Motse o o gaufi le molelwane wa [[Zimbabwe|Zimbabwe]], lefelo la molelwane o le itsewe ka leina la [[Zimbabwe|Pandamatenga]]. 

Kgwebo ya tsa temo-thuo e dirwa thata mo masimong a dikaganyeditseng motse wa Pandamatenga, kwa go tlhagileng metlhale e mecha ya didirisiwa tsa temo thuo go tsweng Australia tse di tokafaditseng seemo sa tsa temo thuo.<ref>{{cite web
 | url = http://www.gov.bw/cgi-bin/news.cgi?d=20051212&i=Masedi_Farms_records_impressive_produce
 | title = Masedi Farms records impressive produce 
 | publisher = Botswana Press Agency (BOPA)
 | accessdate = 2007-12-08}} {{Dead link|date=October 2010|bot=H3llBot}}</ref>
Palo batho kwa Pandamatenga ka ngwaga wa 2001 e ne le 1545.<ref>{{cite web
 | url=http://www.cso.gov.bw/html/census/dist70_71_72_73.html
 | title=Distribution of population by sex by villages and their associated localities: 2001 population and housing census
 | accessdate = 2007-12-08 |archiveurl = http://web.archive.org/web/20071124145529/http://www.cso.gov.bw/html/census/dist70_71_72_73.html <!-- Bot retrieved archive --> |archivedate = 2007-11-24}}</ref>

==Banni ba kopiwa go nna le seabe mo ditlhabololong==
Mothusa tona wa lephata la dikgaolo Rre Maxwell Motowane o kopile banni ba motse wa Pandamatenga go nna le seabe mo ditlhabololong tsa motse wa bone.Mo phuthegong ya kgotla kwa motseng oo bosheng, Rre Motowane o kopile banni ba motse oo gore ba bope makgotlana a ka one ba ka thusang puso go tlhabolola motse ya bone.A re komiti ya ditlhabololo tsa motse e le nosi ga e ka ke ya kgona go tlhabolola motse e le yosi ntswa go na le methale mengwe e ba ka e dirisang go bopagana ba tlhabolola motse.O ne a tlhalosa gore makgotlana kgotsa dikomiti di tshwana le tsa distrust di kgona go tlhabolola motse di thusana le puso fa e tlhaelelang teng.Rre Motowane a re fa dikomiti tse di itlamile go dira mmogo, ba kgobokanya megopolo ba dirisana le kgosi, mokhanselara wa kgaolo ditlhabololo di ka nna teng.O ne a ba kopa gore ba batle megopolo e ka yone ba ka tsholetsang leina la motse wa bone ka lone, a tlatsa ka gore puso e tlhoka go ka tsewa tema ka e ka se kgone e le nosi.O ne a tlhalosa gore ditiro tsa puso di dintsi, ka jalo e ka se di kgone e le nosi ka e bile le one madi tota a se yo malatsing ano, mme palo ya Batswana, masiela, ba na le bogole le botlhe ba ba thusiwang ke puso dipalo tsa bone di ntse di ya magololetsa.

Mo go tse dingwe Rre Motowane o ne a lekodisa banni ba motse wa Pandamatenga ka melao kakanyetso e e builweng kwa palamenteng e akaretsa molao kakanyetso wa go tlhomamisa semolao makgotlana a tshwana le a di VDC le a metse e e tlhomilweng gore ke yone e ditlamelo di tlaa isiwang kwa bathong mo go yone (service centres).A re go lebaka makgotlana a go nna jalo a bereka fela mme a sa beiwa ka fa molaong kgotsa go se na melawana e e e tlamang.

==Dituelo di kokonela banni ba Pandamatenga==
Banni ba motse wa Pandamatenga mo kgaolong ya Chobe ba lela ka dituelo tse di kwa godimo tsa metsi.Banni ba ntshitse selelo se mo phuthegong ya kgotla, e e neng e tshwerwe ke mopalamente wa kgaolo ya bone, Rre Gibson Nshimwe kwa motseng oo bosheng. Ba kaile fa e sale koporasi ya metsi ya Water Utilities e tsaya mo go ba khansele le Water Affairs ba duela madi a mantsi.Ba re e re le ntswa puso e re ba intshe mo lehumeng ka go nna le ditshingwana tsa merogo mo malwapeng, ga ba bone gore ba tlaa kgona ka gore ditshingwana tseo di tsile go batla metsi a mantsi.Mo go tse dingwe, banni ba ne ba kaya fa mananeo a puso e a dirang go thusa Batswana, a sa ba solegele mosola ka go nne ba nna fela mo lefelong la diphologolo le bojanala mme e bile le lone leruo la bone ga ba kgone go le rekisa ka kwa ntle ga kgaolo.Ba file sekai se sengwe, sa molawana wa thekiso ya matlalo a diphologolo, ba re ga ba na go boelwa ke sepe ka ntlha ya bolwetse jwa tlhako le molomo mo kgaolong ya bone.

Mo go tse dingwe banni ba ne ba lela ka ofisi ya motlakase gore motse wa bone o motona e bile o na le motlakase mme ga ba na kwa ba o rekang teng fa e se kwa Kasane fela, dikhilomethara di le lekgolo go tswa mo motseng wa bone.Mongwe wa batsenelela diphuthego e Mme Sarah Tlou o ne a bua ka pelo e e botlhoko gore e re le mopalamente a bua ka molao gore jaanong dikgwebo tse dipotlana di tsile go sireletswa, beng ba marekisetso a mogolwane ga ba ba tshedise sentle.Mme Tlou o kaile fa beng ba marekisetso ba ba koba fa pele ga marekisetso a bone ba re ba ba tseela kgwebo ntswa ba sa rekise sepe se se tshwanang le sa bone.Monana wa motse Johnson Moyo, ene o ne a kopa mopalamente gore banana ba kgaolo ya Chobe le ba motse wa Panadamatenga ba saletse kwa morago le gone go ineela mo nnotaging ka ntlha ya gore ga go na kwa ba ka itlosang bodutu teng.E rile a tswa la gagwe, mopalamente a ba bolelela ka mananeo a puso a LIMID le ISPAADD a ba ithusang ka one e le balemi barui.Rre Nshimwe o ne a ba tlhalosetsa gape le ka ditlhabololo tse di tlaa diragalang mo kgaolong ya bone jaaka go katolosiwa ga lebala la difofane, go simolodiwa ga Zambezi Agro farming le kago ya borogo jwa Kazungula.

==Dikgoge tsa kwa ntle==
[http://ngamitimes.com/page6.html%20- Botswana /Pandamatenga]
[http://www.ppadb.co.bw/mar05_awards_tab.htm Botswana]

==Dipadi tse dingwe==
{{reference}}

{{coord|18|32|35|S|25|38|35|E|display=title}}
{{botswana-geo-stub}}
[[Category:North-West District (Botswana)]]
[[Category:Metsana mo Botswana]]


[[en:Pandamatenga]]
[[pl:Pandamatenga]]
