==Tse di tlhokafalang fa simolola thuo kana o ruile dihutshane ==
* Metsi
* Lefatshe
* Tlhopho ya mohuta wa matsopa a dihutrshane
* Madi
* Babereki
* Koloi
* Mmaraka

==== Metsi ====
Metsi a botlhokwa mo setsheding sengwe le sengwe. Morui wa dihutshane o tshwanetse go bona gore o na le motswedi o o ikanyegang go nosa dihutshane, jaaka [https://tn.wikipedia.org/wiki/Sediba Sediba]kana letamo.Nku le pudi e e godileng e tlhoka metsi a selekanyo sa dilithara dile tharo go ya ko go tse borataro ka letsatsi.
=== Lefatshe ===
Fa o le morui yo o batlang go ruela mo polaseng, dihutshane tse di tona le tse di potlana tsa palo ya 200 di tlhoka lefatshe la diekere tse pedi tsa go fula le go jesiwa mo botlhaba jwa lefatshe leno, fa mo bophirirma ba lefatshe leno dihutshane di tlhoka diekere tse tharo. Tse o tla di dirisang go tshwara le go tlhomela dihutshane jaaka masaka, megotlha, tipi le mabolokelo morui o tlhoka lefatshe la diekere tse di sephato.
=== Tlhopho ya mohuta wa matsopa a dihutshane ===
Se se tla laolwa ke lefelo le o batlang go ruela mo go lone re lebeletse tsa loapi,lobaka e le gore matsopa mangwe a dihutshane jaaka Buruboko le a Dorper itsege ka go sa dire sentle mo dikgaolwaneng tsa Botlhaba jwa lefatshe la Botswana lebaka ele bolwetse jwa metsi a pelo.Kgakololo ke gore morui o ka simolola ka matsopa a rona a tholego mme a a tlhabolole ka matsopa a a tswang kwa ntle jaaka a Buruboko le Dorper.
