{{Featured article}}
[[File:Children in a Primary Education School.JPG|thumb|right|bana ko sekolong sa primari ko [[Paris]]]]
Go ya ka Bioloji, '''ngwana''' (bontsi - '''bana''') ke motho  yo o fa gare ga paka ya pelego le ya bogammana. Mme go ya ka molao, ngwana o tsewa e le mmotlana yo o sa leng mo taolong mme a le bogolo jo bo tlase ga se se bidiwang [[age of majority.]] 

Gape, ngwana go kaiwa kgolagano gareng ga barwa le barwadi le batsadi ba bone kgotsa le mogolo wa boikarabelo, boloko go mophato, morafe kgotsa bodumedi; gape go rewa ka fa mabaka mangwe a a jaaka metlha e e rileng kgotsa lefelo, a amileng motho ka teng, jaaka go tle go buiwe ka 'ngwana wa mabu' kgotsa 'ngwana wa nako tsa maloba'.

Go dintlha di le dintsi tse di amang bana jaaka thuto bongwaneng, go dipisiwa, khumanego, lelapa le le reketlang, tiredi ya bana le tlala. Bana ba ka godisiwa ke batsadi ba bone, batlhokomedi ka molao, bagolo ba bone kgotsa ba godisiwa bontlhabongwe ke [[day care|''day care'']] ''centre''

== Ditlhaloso go ya ka molao, bioloji le tshidisano ==
[[File:2005pop14-.PNG|thumb|Population aged under 15 years in 2005]]
[[United Nations Convention on the Rights of the Child]] e tlhalosa ngwana e le motho yo o dingwaga tse tlase ga 18, ntle le fa melao e ngwana a golelang go yona e totobatsa kgolo ya ''age of majority'' e le pele ga 18.<ref name="un">[http://www.hakani.org/en/convention/Convention_Rights_Child.pdf “Katloloso ya melao ya ngwana”] Kgatiso ya molao, ofisi ya United Nations High Commissioner for Human Rights
</ref> Seno se rebolwa ke ditšhaba di le 192 go tse 194 tse e leng maloko. Go ya ka ''Immigration laws kwa U.S''., ngwana ke motho yo o tlase ga dingwaga tse 21.  

Go ya ka bioloji, ngwana ke motho yo o gareng ga pelego le bongwale. Ditlhaloso dingwe tsa Seesemane tsa lefoko ngwana di akaretsa mpa. Go ya ka ditso tse dintsi, fa ngwana a sena go gwerisiwa o tsewa e le mogolo go sa kgathalesege fa seo se tsamaisana le nako ya bogammana.  

Ka kakaretso, ditshwanelo tsa bana di potlana go tsa bagolo. Bana ba tsewa ba sa kgone go dira ditshwetso tsa boikarabelo, mme ka molao, ba tshwanela go nna tlase ga taolo ya mogolo yo o rweleng boikarabelo ka metlha. Kamogelo ya pharologanyo gareng ga bongwana le bogolo e simologile ka dingwagakgolo tsa 16''th'' le 17''th''. Tshidisanyo e ne ya simolola go tsaya ngwana e se mothwana fela mme e le motho yo a iseng a nonofe e bile a tlhoka tshireletso ya bagolo, lerato mmogo le kgodiso. Metako e supa motlhala wa diphetogo tseno: Mo metlheng ya ''[[Middle Ages]]'', bana ba ne ba takiwa fela jaaka bathwana mme go sena totobalo ya go re ke bana. Ka ngwagakgolo wa 16th, metako ya bana ya simolola go bontsha se ngwana a totang a le sona. Go tloga mo dingwageng tsa bofelo tsa ngwagakgolo ya 17th, bana ba ne ba takiwa ka ditshamekisi mme ya re moragonyana dikwalo tsa bana le tsone tsa simolola go tlhagelela.<sup>[8]</sup>[[File:Children.jpg|thumb|Children's Games, 1560, Pieter Bruegel the Elder]]

== Kgolo ==
Kgolo ya bana e kgabaganya dipaka tse dintsi. Lesea le ka tshokane le itshamekela le le esi ka boitumelo mme fela jalo le bana botlhe. Mme fa ngwana mongwe a ka tsenelela foo, go ka diragala go re jaanong a utlwisiwe yo mongwe botlhoko le go mo tseela ditsagagwe. Legale go ka diragala go re ngwana wa letsenelela tshameke mmogo ka mowa o montle  mmogo le go ithuta karogano le thefosano. Kwa pheletsong, setlhotshwana se ka nna segolwane ka bana ba ka nna bararo kgotsa nne. Tshidisano e e jaana e  siamisetsa bana go ka tsenelela ditlhophana tsa bana ba bangwe bonolo le go natefelwa fa ba simolola kwa dikolwaneng.[9] Bana ba ba nang le [[ADHD]] le mathata a go rutwa ba tshwanela go thusiwa segolo go ba kgontsha go inonotsha bokgoni jwa tshidisano. Mokgwa wa bana ba ADHD wa go phanyega fela o ka ba bakela kgolagano e e bokowa le bankanaabone. Bana ba monagano o o etseetsegang ba ka nna le mathata a ikgolaganyo le tikologo e ba leng go yona, mme seo sa tloga sa ba itsa go iponela maitemogelo a a tlhokegang a tshidisano.[9].<ref name="Social">[http://www.childdevelopmentinfo.com/parenting/socialization.shtml Socialization stages]</ref>

== Dingwaga tsa boikarabelo ==
Fa go ntse go ya, dingwaga tse bana ba bonwang ba ka ikarabela (mo mabakeng a a jaaka nyalo kgotsa ditlhopho), di ne tsa nna tsa fetoga. Seno se itshupa ka fa dikgotla tsa melao di ba tsayang ka teng. Ka dinako tsa puso ya Maroma, bana ba ne ba tsewa ba se na boikarabelo jwa go ka dira molato. Kereke le yona ya latela ya amogela ntlha eo. Ka ngwagakgolo wa 19th, ga nna le phetogo ya go re ngwana fa a le tlase ga dingwaga tse 7 ke ena fela a sa rwaleng boikarabelo mme bana ba dingwaga di supa le go feta e le bone ba tsewang ba na le boikarabelo jwa ditiro tsa bone. Ka jalo, ba ne ba sekisiwa, ba tlhatlhelwa le bagolo e sita le go otlhaiwa jaaka bagolo ka go kgwathisiwa, go tshujwa ka tshipi kgotsa go kalediwa. Gompieno, dinaga dingwe tse di jaaka United States le Canada, bana ba dingwaga di le 12 le go feta, ba tsewa ba na le boikarabelo jwa ditiro tsa bone. Mme ba na le go amogelwa mo mafelong a a kgethegileng a kgopololo ya bana, [[juvenile hal|juvenile hal<nowiki/>l]].   

Di-Subeyi di upolotse fa dinaga di le 25 lefatsheng tšhikelela di sa totobatse dingwaga tsa thuto ya bana botlhe. Dingwaga potlana tse di letlang bothapiwa le nyalo le tsone di a farologana. Mo dinageng di ka nna 125, bana ba bogolo jwa 7 - 15, ba tlhagelela fa pele ga dikgotlatshekelo le go atlholwa le go tlhatlhelwa fela jaaka dinokwane. Ditheo tsa boditšhabatšhaba ga di lefoko lengwe fela tebang le palopotlana ya botlangwa kgotsa boithaopedi mabapi le diterelo tsa bosireletsi. Dinaga dingwe di tlama bana ka molao go tsena sekolo go fitlha dingwaga di le 14 kgotsa 15 mme go na le kgonagalo ya go re ba ka thapelwa go dira pele ga bogolo joo. Ditshwanelo tsa thutego ya ngwana di tshosediwa segolo ke nyalo pele ga thutego, bothapiwa jwa bana le kgolego.<ref name="Melchiorre">Melchiorre, A. (
2004) [http://www.right-to-education.org/node/53 At What Age?...are school-children employed, married and taken to court?]</ref> 
== Dintsho tsa bana ==
[[File:Children headed for deportation.JPG|right|thumbnail|200px|Children rounded up for deportation to the Chełmno extermination camp. Some 1.5 million Jewish children were murdered by the Nazis.]]

Ka dingwaga tsabo 1600 kwa England, gone go solofelwa fa motho a ka tshela go fitlhela dingwaga di le masome a mararo le botlhano se se bakilwe ke dintsho tsa bana tse di neng di feta sephatlo sa bana botlhe ba dingwaga tse di kwa tlase ga bone.<ref>W. J. Rorabaugh, Donald T. Critchlow, Paula C. Baker (2004). "''[http://books.google.com/books?id=VL_6X5zWOokC&amp;pg=PA47&amp;dq&amp;hl=en#v=onepage&amp;q=&amp;f=false America's promise: a concise history of the United States]'' ". Rowman &amp; Littlefield. p.47. ISBN 0-7425-1189-8
</ref> Ka nako ya tshimologo ya madirelo, tsholofelo ya lebaka le ngwana a ka letshelang e ne ya oketsega fela thata.<ref>"[http://www.britannica.com/EBchecked/topic/387301/modernization/12022/Population-change Modernization - Population Change]". ''Encyclopædia  ya Britannica'' .
</ref> 

Go tsweng bo mmantswitswidi ba palo ya batho le botsogo, dintsho tsa bana difokotsegile thata go similola ka dingwaga tsa bo 1990. 

Dintsho tsa bana ba dingwaga tse di kwa tlase ga botlhano 
difokotsegile ka 42% kwa United States fa kwa Sebia le Maylasia di fokotsegile ka 70%.<ref>[http://articles.latimes.com/2010/may/24/nation/la-na-child-mortality-20100524 Child mortality rates dropping]</ref>

== Molao wa  ngwana a le mongwe ==
{{Main|One-child policy}}
:''O ka tsibogela:Molao wa  bana ba le babedi'' 
Molao wa lefatshe la [[Chaina]] wa '' [[ngwana a le mongwe]]'' o letlelela baratani go belega ngwana a le mongwe fela. Molao wa palo gotlhe ya batho wa Chaina o akgoletswe go fokotsa kgolo ya palo gothle ya batho kwa Chaina e e neng e le kwa godimo pelo ga tlhamio ya molao o. Tiriso ya molao o e kgadilwe thata ka gotwe o rotoetsa le go gatelela batho gore bo mme ba bolae masea a a sabelegwang le gore batho bantshe dikarolo dingwe tsa bong gore ba seka ba tshola. Lefa kotlhao ya boimana jo bo sa ipaakanyediwang e le katlholo ya madi, kgateleo ya polao ya lesea le le sa belegwang le go kgaola bong go itsa pelegi le tsone ke melato e e atlholwang e amangwa le leso kgotsa kgontsho ya ka bomo mme katlhao ya tse tsotlhe e ka nna dingwaga di le lesome mo kgolegelong. Fa ngwana yo mongwe a ka belegwa ko ntleng ga a le mongwe yo o letlelelwang ka fa molao batsadi bao batla duela madi a mantsi ka ba tlaabo ba duelela letsatsi lengwe le le nngwe le a tshelang ka lone.

== O ka tsibogela ==
* Go tlhoka go nna le bana
* Kgokgontsho ya bana ka tsa tlhakanelo dikobo
* Intekese ka dipadi ka banana
* Tlwaelo ya ngwana

== Megopolo tebang le bana ==
Dikakanyo tsa maikutlo go lebilwe bana di a farologana lefatshe ka bophara mo dingwao dile mmalwa. Dikakanyo tse difetogile ga nako e ntse e tsamaya. Ditshekatsheko tsa ngwaga wa 1988 ka maikutlo a [[Europa]] ka konokono ya bana di lemogile fa lefatshe la [[Italy]] le remeletse thata mo baneng fa la [[Holand]] lone le sena sepe ka bana mo go kalokalo, fa mafatshe a mangwe o ne a tshwana le [[Austria]], [[Great Britain]], [[Ireland]] le [[West Germany]] a wela fa gare.<ref>[http://popindex.princeton.edu/browse/v63/n3/f.html Rachel K. Jones and April Brayfield, Life's greatest joy?: European attitudes toward the centrality of children.] [http://popindex.princeton.edu/browse/v63/n3/f.html Social Forces, Vol. 75, No. 4, Jun 1997. 1,239-69 pp.] [http://popindex.princeton.edu/browse/v63/n3/f.html Chapel Hill, North Carolina.]</ref>

== Tse di lateng ketse di dirisitsweng go batla kitso ee kwadilweng fa ==
{{Reflist}}

== Dikgoge tsa kwa ntle ==
*[http://www.wikiprogress.org/index.php/Child_well-being Wikichild.org]
*[http://www.unicef.org United Nations Children's Fund (UNICEF)]
*[http://www.oecd.org/social/family/database Family database, OECD]

[[Category:Bongwana]]
[[Category:Bana]]
[[Category:Tlhabolo ya boitshwaro le maikutlo]]
[[Category:Batho]]
