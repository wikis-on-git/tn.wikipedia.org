{{Featured article}}
[[File:Children in a Primary Education School.JPG|thumb|right|bana ko sekolong sa primari ko [[Paris]]]]
Go ya ka Bioloji, '''ngwana''' (bontsi - '''bana''') ke motho  yo o fa gare ga paka ya pelego le ya bongwale. Mme go ya ka molao, ngwana o tsewa e le mmotlana yo o sa leng mo taolong mme a le bogolo jo bo tlase ga se se bidiwang [[age of majority.]] 

Gape, ngwana go rewa kgolagano gareng ga barwa le barwadi le batsadi ba bone kgotsa le mogolo wa boikarabelo kgotsa boloko go mophato, morafe kgotsa bodumedi; gape go rewa ka fa mabaka mangwe a a jaaka metlha e e rileng kgotsa lefelo, a amileng motho ka teng, jaaka go tle go buiwe ka 'ngwana wa mabu' kgotsa 'ngwana wa maloba le maabane'.

Go dintlha di le dintsi tse di amang bana jaaka thuto bongwaneng, go dipisiwa, khumanego, lelapa le le reketlang, tiredi ya bana le tlala. Bana ba ka godisiwa ke batsadi ba bone, batlhokomedi ka molao, bagolo ba bone kgotsa ba godisiwa bontlhabongwe ke [[day care]] centre

== Ditlhaloso go ya ka molao, bioloji le tshidisano ==
[[File:2005pop14-.PNG|thumb|Population aged under 15 years in 2005]]
[[United Nations Convention on the Rights of the Child]] e tlhalosa ngwana e le motho yo o dingwaga tse tlase ga 18, ntle le fa melao e ngwana a golelang go yona e totobatsa kgolo ya ''age of majority'' e le pele ga 18.<ref name="un">[http://www.hakani.org/en/convention/Convention_Rights_Child.pdf “Katloloso ya melao ya ngwana”] Kgatiso ya molao, ofisi ya United Nations High Commissioner for Human Rights
</ref> Seno se rebolwa ke ditšhaba di le 192 go di le 194 tse e leng maloko. Go ya ka ''Immigration laws ya U.S''., ngwana ke motho yo o tlase ga dingwaga di le 21.  

Go ya ka bioloji, ngwana ke motho yo o gareng ga pelego le bongwale. Ditlhaloso dingwe tsa Seesemane tsa lefoko ngwana di akaretsa mpa. Go ya ka ditso tse dintsi, fa ngwana a sena go gwerisiwa o tsewa e le mogolo go sa kgathalesege fa seo se tsamaisana le nako ya bongwale.  

Ka kakaretso, ditshwanelo tsa bana di potlana fa di bapisiwa le tsa bagolo. Bana ba tsewa ba sa kgone go dira ditshwetso tse di kgolo, mme ka molao, ba tshwanela go nna tlase ga taolo ya mogolo yo o rweleng boikarabelo ka metlha. Kamogelo ya pharologano gareng ga bongwana le bogolo e simologile ka dingwagakgolo tsa 16''th'' le 17''th''. Tshidisano e ne ya simolola go tsaya ngwana e se mothwana fela mme e le motho yo a iseng a nonofe e bile a tlhoka tshireletso ya bagolo, lerato mmogo le kgodiso. Metako e supa motlhala wa diphetogo tseno: Mo metlheng ya ''Middle Ages'', bana ba ne ba takiwa fela jaaka bathwana mme go sena totobalo ya go re ke bana. Ka ngwagakgolo wa 16th, metako ya bana ya simolola go bontsha se ngwana a totang a le sona. Go tloga mo dingwageng tsa bofelo tsa ngwagakgolo ya 17th, bana ba ne ba tshwantshiwa ka ditshamekisi mme moragonyana dikwalo tsa bana le tsone tsa simolola go tlhagelela.<sup>[8]</sup>[[File:Children.jpg|thumb|Children's Games, 1560, Pieter Bruegel the Elder]]

== Dikakanyo go libilwe bana ==
Dikakanyo tsa maikutlo go lebilwe bana di a farologana lefatshe ka bophara mo dingwao dile mmalwa. Dikakanyo tse difetogile ga nako e ntse e tsamaya. Ditshekatsheko tsa ngwaga wa 1988 ka maikutlo a [[Europa]] ka konokono ya bana di lemogile fa lefatshe la [[Italy]] le remeletse thata mo baneng fa la [[Holand]] lone le sena sepe ka bana mo go kalokalo, fa mafatshe a mangwe o ne a tshwana le [[Austria]], [[Great Britain]], [[Ireland]] le [[West Germany]] a wela fa gare.<ref>[http://popindex.princeton.edu/browse/v63/n3/f.html Rachel K. Jones and April Brayfield, Life's greatest joy?: European attitudes toward the centrality of children. ][http://popindex.princeton.edu/browse/v63/n3/f.html Social Forces, Vol. 75, No. 4, Jun 1997. 1,239-69 pp. ][http://popindex.princeton.edu/browse/v63/n3/f.html Chapel Hill, North Carolina.]</ref>

== Kgolo ==
== Kgolo Kgolo ya bana e kgabaganya dipaka tse dintsi. Lesea le ka itshamekela le le esi ka boitumelo mme fela jalo le bana botlhe. Fa ngwana yo mongwe a ka tsenelela foo, go ka diragala go re jaanong a utlwisiwe yo mongwe botlhoko le go mo tseela ditsagagwe. Mme gape ngwana wa letsenelela a ka tshameka mmogo ka mowa o montle  le go ithuta go arogana le go refosana. Kwa pheletsong, setlhotshwana se, se nne segolwane ka bana ba ka nna bararo kgotsa nne. Tshidisano e e jaana e  siamisetsa bana go tsenelela ditlhophana tsa bana ba bangwe bonolo le go natefelwa fa ba simolola kwa dikolwaneng.[9]Children with ADHD and learning disabilities may need extra help to develop social skills. The impulsive characteristics of an ADHD child may lead to poor peer relationships. Children with poor attention spans may not tune into social cues in their environment, making it difficult for them to learn social skills through experience.[9].<ref name="Social">[http://www.childdevelopmentinfo.com/parenting/socialization.shtml Socialization stages]</ref> ==
== Dingwaga tsa boikarabelo ==
Dingwaga tse go akanngwang fa ngwana a na le boikarabelo mo ditshwetsong tsa gagwe sekai(lenyalo, go tlhopha, le tse dingwe fela jalo) di fetogile mo tsamao ya nako, mme se se kailwe ke tsela e ba tsewang ka yone ke makgotla a molao. Ka dinako tsa ba Roma, gone go tsewa gore ngwana ga e kake ya nna modira melato, maemo a moragonyana a ileng a amogelwa ke kereke.. Ka disentshuri tsa lesome le boferabongwe, bana ba ba ko tlase ga dingwaga tse supa gone go sa dumele gore e ka nna badira melato. Bana ba dingwaga tse di fetang bosupa bone gone go akanngwa gore ba na le boikarabelo jwa ditshwetso tsa bone. Ka mong ba ne ba ka lebisiwa dikatlholo tsa melato ya borukutlhi, ba isiwa kwa kgolegelong ya batho ba ba tona, e bo ba otlhaiwa jaaka bone ka go ba kgwathisa, go batshuba ka ditshipi le go ba kaletsa. <ref>[http://law.jrank.org/pages/12069/Juvenile-Justice-Changing-social-attitudes-toward-children.html Juvenile courts]</ref> Mo bo gompieno mo mafatsheng a le mantsi jaaka Canada le United stattes, ngwana wa dingwaga tse di lesome le bobedi kgotsa go feta ba bewa ka boikarabelo jwa ditiro tsa bone mo ba ka felelang ba rometswe kwa dikgolegelong tsa pankanyo motho jaaka 1}juvenile hall.   

Ditshekatsheko di lemogile fa mafatshe a ka nna masome a mabedi le botlhano lefatshe ka bophara a sena dingwaga tsa thuto e e tlhokegang gotsa e e patelesegang go ka dirwa. Dingwaga tse di ko tlase tse di sa letelelweng fa ngwana a ka bereka kgotsa go nyalwa le tsone di a farologana. Mo mafatsheng a le sekaenyana fela a le lekgolo le masome a mabedi le botlhano, bana ba dingwaga tse supa go ya kwa go tse lesome le botlhano ba ka tseelwa kwa kgotla tshekelong le kwa dikgolegelong ka mabaka a ditiro tsa borukutlhi. Mo mafatsheng a mangwe bana ka fa molaong ba patleletswa go tsena sekolo go fitlhela ba le dingwaga tse di simololang ka lesome le bone kgotsa lesome le botlhano, mme ba ka bereka pele ga dingwaga tse.  Tshwanelo ya ngwana ya   go rutega e gomagomediwa ke go nyalwa mo go tlang pele,pereko ya bana le go isiwa dikgolegelong.<ref name="Melchiorre">Melchiorre, A. (
2004) [http://www.right-to-education.org/node/53 At What Age?...are school-children employed, married and taken to court?]</ref>
  

== Dintsho tsa bana ==
[[File:Children headed for deportation.JPG|right|thumbnail|200px|Children rounded up for deportation to the Chełmno extermination camp. Some 1.5 million Jewish children were murdered by the Nazis.]]

Ka dingwaga tsabo 1600 kwa England, gone go solofelwa fa motho a ka tshela go fitlhela dingwaga di le masome a mararo le botlhano se se bakilwe ke dintsho tsa bana tse di neng di feta sephatlo sa bana botlhe ba dingwaga tse di kwa tlase ga bone.<ref>W. J. Rorabaugh, Donald T. Critchlow, Paula C. Baker (2004). "''[http://books.google.com/books?id=VL_6X5zWOokC&amp;pg=PA47&amp;dq&amp;hl=en#v=onepage&amp;q=&amp;f=false America's promise: a concise history of the United States]'' ". Rowman &amp; Littlefield. p.47. ISBN 0-7425-1189-8
</ref> Ka nako ya tshimologo ya madirelo, tsholofelo ya lebaka le ngwana a ka letshelang e ne ya oketsega fela thata.<ref>"[http://www.britannica.com/EBchecked/topic/387301/modernization/12022/Population-change Modernization - Population Change]". ''Encyclopædia  ya Britannica'' .
</ref> 

Go tsweng bo mmantswitswidi ba palo ya batho le botsogo, dintsho tsa bana difokotsegile thata go similola ka dingwaga tsa bo 1990. 

Dintsho tsa bana ba dingwaga tse di kwa tlase ga botlhano 
difokotsegile ka 42% kwa United States fa kwa Sebia le Maylasia di fokotsegile ka 70%.<ref>[http://articles.latimes.com/2010/may/24/nation/la-na-child-mortality-20100524 Child mortality rates dropping]</ref>

== Molao wa  ngwana a le mongwe ==
{{Main|One-child policy}}
:''O ka tsibogela:Molao wa  bana ba le babedi'' 
Molao wa lefatshe la [[Chaina]] wa '' [[ngwana a le mongwe]]'' o letlelela baratani go belega ngwana a le mongwe fela. Molao wa palo gotlhe ya batho wa Chaina o akgoletswe go fokotsa kgolo ya palo gothle ya batho kwa Chaina e e neng e le kwa godimo pelo ga tlhamio ya molao o. Tiriso ya molao o e kgadilwe thata ka gotwe o rotoetsa le go gatelela batho gore bo mme ba bolae masea a a sabelegwang le gore batho bantshe dikarolo dingwe tsa bong gore ba seka ba tshola. Lefa kotlhao ya boimana jo bo sa ipaakanyediwang e le katlholo ya madi, kgateleo ya polao ya lesea le le sa belegwang le go kgaola bong go itsa pelegi le tsone ke melato e e atlholwang e amangwa le leso kgotsa kgontsho ya ka bomo mme katlhao ya tse tsotlhe e ka nna dingwaga di le lesome mo kgolegelong. Fa ngwana yo mongwe a ka belegwa ko ntleng ga a le mongwe yo o letlelelwang ka fa molao batsadi bao batla duela madi a mantsi ka ba tlaabo ba duelela letsatsi lengwe le le nngwe le a tshelang ka lone.

== O ka tsibogela ==
* Go tlhoka go nna le bana
* Kgokgontsho ya bana ka tsa tlhakanelo dikobo
* Intekese ka dipadi ka banana
* Tlwaelo ya ngwana

== Tse di lateng ketse di dirisitsweng go batla kitso ee kwadilweng fa ==
{{Reflist}}

== Dikgoge tsa kwa ntle ==
*[http://www.wikiprogress.org/index.php/Child_well-being Wikichild.org]
*[http://www.unicef.org United Nations Children's Fund (UNICEF)]
*[http://www.oecd.org/social/family/database Family database, OECD]

[[Category:Bongwana]]
[[Category:Bana]]
[[Category:Tlhabolo ya boitshwaro le maikutlo]]
[[Category:Batho]]
