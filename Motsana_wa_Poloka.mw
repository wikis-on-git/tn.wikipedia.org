{{Orphan|date=February 2009}}
{{Location map|Botswana|lat=-23.59862995550|long=26.28517379330|caption=Location of Poloka}} 
Poloka ke motsana o o mo kgaolong ya legare mo Botswana. Motsana o o bonwa mo selekanyong sa dikhilomethara tse di lekgolo,masome a mabedi mo bokone jwa toropo kgolo [[Gaborone|Gaborone]] gape le dikhilomethara tse di masome a boferabobedi mo borwa-bokone jwa [[Mahalapye|Mahalapye]]. Motsana wa Poloka o na le sekolo se se potlana,ka ngwaga wa 2001 dipalo tsa batho di ne di le makgolo a matlhano,masome borataro le boraro<ref>{{cite web
 | url=http://www.cso.gov.bw/html/census/dist51.html
 | title=Distribution of population by sex by villages and their associated localities: 2001 population and housing census
 | accessdate = 2008-01-13 |archiveurl = http://web.archive.org/web/20071124145556/http://www.cso.gov.bw/html/census/dist51.html <!-- Bot retrieved archive --> |archivedate = 2007-11-24}}</ref>

==Melelo e e jeleng Naga ya Poloka==
Kgosi Moatlhodi Selathwe wa Motse wa Poloka o boile mo potsolosong gore ene le marara a motse wa gagwe ba bone go le botoka gore ba emise go kgetliwa ga bojang monongwaga ka mabaka a gore kgaolo ya bone e gotlhegile thata morago ga go fisiwa ke molelo ngogola.A re go ne go se bonolo go tsaya tshwetso eo ka jaana morafe wa gagwe o itshetsa ka go rekisa bojang a tlhalosa fa tshwetso e, e tlile go ama itsholelo ya malwapa ka bontsi.Selathwe a re le fa go ntse jalo, go botlhokwa gore bojang bo se ka jwa kgetliwa gore bo kgone go gola le go itshetlela mo mmung, a tlatsa ka gore fa bojang bo ka kgetliwa monongwaga bo tlaa bo bo se na peo e e ka melang ngwaga o o tlang.O ne a tlhalosa gore bojang bo ntse bo tlhaela mo kgaolong ya bone mme jalo go botlhokwa gore bo somarelwe gore bo se ka jwa tloga jwa nyelelela ruri.Kgosi Silas Keitumetse wa Mookane a re marara a motse oo a bone go tshwanela gore ba se ka ba bulela bojang jwa motshikiri ka jaana e le gone bo tlhogang e bile bo ise bo tie.A re go botlhokwa thata gore bojang bo tswalelwe gore leruo le lone le bone phulo, ka naga e kgothegile thata.Kgosi a re ba dumelane le ba komiti ya ditlhabololo go baya seemo leitlho go bona gore ga go na ope yo o kgetlang bojang, a tlhalosa gore ba ba tlaa tlolang taolo e ba tlaa tseelwa dikgato.E re ntswa naga e dikile e amilwe thata ke molelo, dikgosi dingwe di ne tsa swetsa go bulela bojang di lebile mabaka a itsholelo ya merafe ya tsone.Kgosana ya kgotlana ya Maaloswa kwa Mokgenene Rre Gotewamang Motsamai a re ditiro di a tlhaela mo motseng wa bone mme batho ba motse oo ba itshetsa ka go dira ka diatla go akaretsa go kgetla le go rekisa bojang.A re go emisa bojang e tlaa bo e le go digela malwapa a mangwe mo isong, a tlhalosa gore le fa naga e dikile e amilwe ke molelo mme ga se mo ba ka tswalelang bojang. Motsamai a re banni ba motse wa gagwe ga ba na bonno jo bo nonofileng, ka jalo go botlhokwa gore batho ba e go selasela manotonyana a a leng teng mme ba age matlo a a tlaa dikang a sa digwa ke dipula.A re le fa go ntse jalo ba tlaa bo ba beile seemo leitlho go bona gore naga ga e sale e kgothegile, mme fa seemo se tswa mo taolong ba tlaa bo ba patelesega go emisa go kgetla bojang.Maiteko a go buisana le Kgosi Leabile Mosarwa wa Dibete a ne a retela, mme dipego tse di tswang kwa motseng wa gagwe di tlhalosa fa a tsere tshwetso ya go bulela bojang.

==Dikgoge tsa kwa ntle==
[[Botswana]]
[[Gaborone]]
[[Mahalapye]]

==Dipadi tse dingwe.  ==
{{reference}}

{{coord|23|35|55|S|26|17|7|E|display=title}}
{{botswana-geo-stub}}
[[Category:Kgaolo ya legare ya Botswana.]]
[[Category:Metse mo Botswana ]]


[[en:Poloka]]
