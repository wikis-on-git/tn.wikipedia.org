{{fix}}
'''Tshekedi Khama II'''  ke leloko la palamente ya Botswana gotswa kwa Serowe Bokone botlhaba.<ref name="mmegi">"Yabo Khama, Kabo Khama, Ele yabo Khamas." Mmegi Online. Mmegi Online, Tlhakole a tlhola malatsi ale masome a mabedi le bosupa ngwaga ele wa 2009. Web. Kgwedi ya Phalane a tlhola malatsi ale lesome le bone,ngwaga wa 2010. <http://www.mmegi.bw/index.php?sid=31&amp;sid2=6aid=2199dir=2010/May/Thursday20&amp;aid=16&amp;dir=2009/February/Friday27>.Vol. 25 No. 32</ref> Ke leloko la setlhopha sa phutlhego ya Botswana Democratic Party kgotsa BDP.<ref name="mmegi"></ref> Mogolowe ke Tautona wa Botswana, Seretse Khama Ian Khama, ebile ele ngwana wa boraro wa  Tautona ya ntlha ya Botswana, [[Seretse Khama|Seretse Khama]] le Ruth Williams Khama.<ref name="mmegi"></ref>.

==Rre Khama o ngongoregela ditlhabololo==
Banni ba metse ya Malatswai, Dimajwe le Mmashoro ba kopilwe go nna pelotelele go emela gore itsholelo ya lefatshe leno e boele mannong, ka ke gone ditlamelo tsa metse ya bone di tlaa tsibogelwang.Ba boleletswe jalo kwa diphuthegong tsa kgotla tse di neng di tshwerwe ke mopalamente wa kgaolo ya bone ya Serowe Bokone Bophirima, Rre Tshekedi Khama, fa ba arabiwa ka ga tse ba di kopileng jaaka megala ya mosokela tsebeng kwa diofising tsa puso, koloi ya mapodisi go lwantsha borukutlhi le tse dingwe.Ba Malatswai ba ngongoregile ka khiro ya go kgaola ditlhare mo ditseleng, ba re ba lephata la ditsela ba hira banni ba motse wa Mmashoro go tswa kwa motseng oo go goroga kwa go wa Malatswai, mme ba kopa go kgaoganyediwa gore le bone ba bone go itshetsa.Kwa Dimajwe, banni ba ngongoregile ka tsela e e saleng e tshetswe mmu go e baakanya, mokhanselara o ne a solofetsa fa go le gaufi gore e simololowe ka thendara e setse e dule.

Mopalamente le ene o ne a supa fa a tshwenyegile thata ka ntlha ya lebaka le le tserweng go baakanya tsela eo.Monana mongwe o kopile puso go romela badirela puso ba maphata a a farologaneng a mananeo a dithuso go etela motse wa bone, go ba rutuntsha ka one ka ba le mo lefifing fela ka mananeo a puso.Modulasetilo wa Mmashoro o ne a ngongorega ka boimana jwa baithuti ba sekole se segolwane sa motse oo, a re batsadi bangwe ba rotloetsa mowa wa boitaolo ka go ba rekisetsa ditagi.Ba Mmashoro ba kopile go fiwa motshine wa bobedi wa go jesa bolase ka kgaolo eo e dirisa o le mongwe fela mme go tlhokega wa bobedi go tsweledisa tiro fa o mongwe o ile merakeng.Mopalamente o ne a kopile ba kompone ya Kalahari Gas e e gaufi le motse wa Mmashoro go tla go tlhalosetsa banni ba motse oo, gore ba bokgakala bo kae le go simolola tiro ya go fetlha gas.Mogolwane wa kompone eo Rre Trevor Corrivan, o tlhalositse fa tiro ya go fetlha gas e sa ntse e le kgakala ka ba sa ntse ba tsweletse ka dipaakanyo.A re se a se solofetsang Batswana ke gore go tlile go thapiwa batho ba bantsi ka ditiro tsa teng di farologane mme di tlhoka go dirwa bosigo le motshegare malatsi otlhe, e bile go tlhoka tlhokomelo e e tseneletseng.Mopalamente o ne a tlhalosetsa banni ba metse eo ka ga ngalo ditiro<ref>http://www.dailynews.gov.bw/cgi-bin/news.cgi?d=20110609&i=Letlhoko_la_madi_le_kgoreletsa_ditlamelo</ref>.



==Dipadi tse dingwe==
{{reflist}}

==Dikgoge tsa kwa ntle==
[http://www.en.wikipedia.org/Sir%20Seretse%20khama Sir Seretse khama]
[http://www.en.wikipedia.org/Sir%20Seretse%20khama%20Ian%20Khama Sir Seretse khama Ian Khama]

{{Persondata <!-- Metadata: see [[Wikipedia:Persondata]]. -->
| NAME              = Khama, Tshekedi
| ALTERNATIVE NAMES =
| SHORT DESCRIPTION =
| DATE OF BIRTH     =
| PLACE OF BIRTH    =
| DATE OF DEATH     =
| PLACE OF DEATH    =
}}
{{DEFAULTSORT:Khama, Tshekedi}}

[[Category:Maloko a Phuthego ya Setshaba ya Botswana]]
[[Category:Batho ba ba santseng bale mo botshelong]]
[[Category:Ngwaga tsa batho ba ba timetseng (batho ba ba sale botshelong)]]
[[Category:Mapolotiki a Botswana Democratic Party]]

{{stub}}

[[en:Tshekedi Khama II]]
