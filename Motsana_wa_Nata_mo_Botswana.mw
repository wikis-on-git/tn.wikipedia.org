{{Location map|Botswana|lat=-20.21061|long=26.18048|caption=Location of Nata}}
Nata  ke motse o o mo kgaolong ya legare mo Botswana. O mo botlhaba jwa kgaolo, gape o direlwa ke  kompone ya difofane ya Nata . Mo palong bathong ya ngwaga wa 2001 dipalo di ne dile makgolo a mabedi le masome a borobobedi. Motse wa Nata o ikaegile fa thoko ga noka ya  Nata  e e eledisetsang metsi a yone kwa  Makgadikgadi Pans, lekadiba le nang le letswai le lentsi.

==Banni ba Nata ba amogela maiteko a puso==
Puso e ikemiseditse go tlhabolola lefatshe leno le go tlhokomela Batswana ka ditsela tsotlhe tse e ka di kgonang.Modulasetilo wa komiti ya ditlhabololo tsa motse wa Nata, Rre Keiphile Stephen, o tlhalositse seo mo potsolotsong le ba BOPA bosheng fa ba etetse kwa motseng oo.Rre Stephen a re ditsholofetso tsa puso tse di solofeditsweng ba motse wa Nata go lebega di le gaufi le go rurifadiwa, a tlhalosa fa kago ya sekole se segolwane e simolotse ka go tlhatlhoba lefelo le se yang go agiwa mo go lone.A re dipelo di boela mannong ka go le bogologolo ba kopile puso go ba agela sekole seo, ka bana ba bone ba ya dikoleng kwa metseng e e kgakala jaaka Tutume, Maun le Francistown. A re seo se tlaa thusa batsadi go nna le bana ba bone gaufi go ba thusana le barutabana mo go ba kgalemeleng.Rre Stephen o ile a leboga fa go bodilwe kokelwana ya dipilisi tsa diritibatsi tsa HIV/AIDS, a re seo ke tswelelopele, mme fela le fa ba santse ba tlhaelelwa ke baoki go thusa ngaka yo o nosi, ba solofela fa puso e tlaa lebisisa seo.A re le fa tota baoki gotwe ba a tlhaela mme o sebete se molangwana ka go na le dikokelo tse di se nang tiro e ntsi mme baoki ba feta bobedi kwa go tsone.O ngongoregile ka khuduso ya baoki mo Nata, a re go ba emisetsa go tsaya sebaka mme seo se tlhokisi banni ba motse oo bongaka.A re ba tlaa tswelela ba lelela puso go fitlhelela e utlwa selelo sa batho ba motse oo ka tota motse wa Nata o tlhoka kokelo e e berekang bosigo le motshegare.Rre Stephen a re Nata ke kgaolo e tona jaaka go na le ofisi ya matlhoko a leruo, fa ya diphologolo yone e tshwanetse go agiwa, ya peo ya ditsha yone e agilwe, a re seo se supa kgatelopele.A re go tlaa agiwa sekole sa tiro ya diatla se a tshephang gore se tlaa thusa le bone banni ba motse wa Nata le tikologo ka ditiro.Kwa Jamataka, modulasetilo wa motse oo Rre Letsita Baikuetse a re motse wa bone go sale gotwe o rurifaditswe mme ditlhabololo ga di simololwe.Rre Baikuetse a re batho ba motse oo ba tlaa nyelela ntateng ya lenyora ka ba se na metsi ba sielwa ka dikoloi tsa khansele mme fa di senyegile, e nne selelo le khuranyo ya meno<ref>http://www.nata.org/ www.nata.org/</ref>. 

==Go rekisa ditsha kwa Nata go a tshwenya==
Mokwaledi wa lekgotla la kabo ditsha la Nata Rre Lekoko Lesolame a re go a tshwenya go bona go na le Batswana bangwe ba ba sa ntseng ba rekisa ditsha, le go se tlhaloganye tiriso ya lefatshe.A re Batswana ba tshwanetse go tsaya lefatshe ka tlhoafalo.O ne a tlhalosa gore se se diragala fela thata mo motseng wa Nata, ka e le motse o o golang ka bofefo mme e bile o na le ditlhabologo tse dintsi, a re se se rotloetsa batho go tsenya dikopo tsa ditsha mme morago ba di rekise.Rre Lesolame o ne a tswelela ka gore ga a jesiwe diwelang ke go bona Batswana ba sa tlhabolole lefatshe le ba le filweng ke ba kabo ditsha a re se se dira gore tiro ya bone e nne bokete le go feta.O tladitse ka gore boradikgwebo ga ba duele madi a ditsha tsa kgwebo, a re lekgotla la kabo ditsha le kolotiwa madi a mantsi a dikgwebo.A re go a tshwenya ka go na le batho bangwe ba ba tsayang lefatshe mme ba le dirisetse se sele jaaka marekisetso a bojalwa.O ne a tlhalosetsa batsena thuto-puisano gore motse wa Nata o na le palo e ntsi ya bomaipaafela ba ba fitlhelwang kwa Semowane, a re puso e dirisa madi a mantsi le ditlamelo go fudusa batho ba go nna jalo mme a gakolola Batswana gore ba tshwenetse go sala morago melao ya lefatshe leno.Kgosi Kelethobogile Baatholeng wa motse wa Gweta o ne a kgothatsa botlhe ba ba amegang mo kabong ya ditsha go direla dilo mo pontsheng gore Batswana ba kgone ba tlhaloganye tsamaiso le ditirelo tsa kabo ditsha.Rre Baatlholeng o ne a supa matshwenyego a gore dikgosi ga di sa tlhole di na le seabe se se kalo mo kabong ya lefatshe selo se a supileng se tshwenya fela thata. 

==Dikgoge tsa kwa ntle==
[http://www.dailynews.gov.bw Botswana/Nata]

==O ka tsibogela==
* Nxai Pan

==Metswedi==
{{Reflist}}
