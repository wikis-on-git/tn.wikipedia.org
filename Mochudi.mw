
MOCHUDI
Mochudi ke motsemogolo mo kgaolong ya Kgatleng, dikhilomethara dile masome a mane le metso ele mene gotswa mo toropokgolo Gaborone. Motse yo, ke motsemogolo wa batho ba letso la Sekgatla, ke morafe yo o eteletsweng ke Kgosikgolo Kgafela Kgafela wa bobedi. Lefelo le le dikaganyeditswe ke dithaba, thaba ya Phuthadikobo e ka fa botlhaba, e mo go yone go fitlhelwang ntlo ya polokelo ditso, le ba lesika la bogosi mo go yone. Thaba ya tshobelekopo le ya Phaphane di o potile kafa bophirima. Motsemogolo yo wa Bakgatla o ralalwa ke noka ya Ngotwane, ee tlhagang etswa kwa ga Malete, eya go kopana le noka ya Limpopo kwa ga Mmangwato. Motse yo o tshwaragane le metsana e tshwana le Morwa le Rasesa. Mochudi o itsege ka ditso dile mmalwa, ke ka nankola fela tse di tsenang mo seatleng. Mo dingwageng tse di seng kagakala tse di fitileng, gone ga tsoga dikhuduego mo motseng yo, mogolo le ngwana go sena pharologanyo, kgankgolo ele gore go batliwa ngwana yo a neng a nyelela mme a bonwa a bolailwe mme dirwe tse dingwe tsa gagwe disa bonwe, babolai ba gagwe bone ba sale ba tsene ka lenga la seloko, mme se sene sa seka sa jesa morafe diwelang, tumelo ele gore mosetsana yo a neng a itsege ka leina la Segametsi Mogomotsi o bolaetswe go dira dipheko ka dirwe tsa gagwe. Dikhuduego tse dine tsa tsaya phekelo e sele mme ga tlhokana le tshereganyo ya dintsanyana tsa puso gore seemo se ritibale. Nngwe ya tse dingwe ditso ke tsosoloso ya dikole tsa bojale le bogwera ka nako ya fa kgosikgolo Kgafela Kgafela wa bobedi a neng a tsaya marapo mogo yo a neng a tshwareletse bogosi ebong kgosi Mothibe Linchwe. Sekole sa bogwera ke kwa banna ba rutwang ngwao ya sekgatla le maitsholo aa solofelwang mogo bone ke tshaba ya Bakgatla, fa sekole sa Bojale bomme ba rutwa go tsamaisa malapa a bone ka fa go solofetsweng ka teng.
