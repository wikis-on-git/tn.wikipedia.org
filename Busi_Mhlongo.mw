'''Victoria Busisiwe Mhlongo''' (28 Diphalane1947 - 15 Seetebosigo 2010)<ref>https://www.imdb.com/name/nm3617598/bio</ref>, e ne e le seopedi, sebini, le motlhami o a belegweng ko Inanda, kwa Natala, mo [[Aforika Borwa|Afrika Borwa]].

== Bophelo jwa Busi ==
Busi o ne a tshwantshanya mefuta ya mmino e mentsi jaaka mbaqanga, maskandi, marabi, le mmino wa setso wa seZulu; a di tlhakanya le mmino wa segompieno jaaka jêzê, funk, punk le mminô wa rôkô, difela, rap, opera, mminô o o tlhôlêgang kwa Intia Bophirima wa moribô o o boteng, le mmino wa gotswa bokoneng jwa Afrika; a dira mmino o mo ntšha o o itumedisang. mmino wa gagwe o ne wa kgatlha lefatshe ka bophara, mme o ne o tshwere molaetsa oo maatla. O ne a simolla go dirisa Vickie jaaka leina la gagwe ka di 1960's pele a le fetolela go Busi Mhlongo. Busi o ne a le ngaka ya setso e tlhomamisitsweng, mme seo se ne se nale karolo mo mminong wa gagwe. Ka di 1970's, Busi o ne a fudugela kwa London, a dira mmino le baopedi ba bangwe ba ba kobilweng mo Afrika Borwa.jaaka Dudu Phukwana le Julia Bahula. Ka di 1980's, o ne a setse a opetse lefatshe ka bophara le baopedi ba bangwe jaaka Salif Keita. Mo tshimollogong ya di 1990, Busi o ne a simolla go ntsha mmino wa gagwe a le mong, rekorto ya gagwe ya ntlha a e taya ''Barbentu'' ka 1993, mme ka 1998 ntsha rekorto ya bobedi e teilweng ''Urban Zulu . Urban Zulu'' e ne ya ratiwa mo mafelong a farologaneng mo lefatsheng ka bophara, ebile e feditse dikgwedi mo mmepe wa Billboard wa mmino. O tswelletse pele a ntsha di rekorto tse dintsi jaaka ''Freedom'' (2003) le ''Amakholwa'' pele ga loso la gagwe ka Seetebosigo 2010 ka ntlha ya kankere ya matswele.

== Ditiro le mmino wa gagwe ==
Busi o simollotse go bina le di khwaere le mekgatlho e farologaneng a santse a tsena sekolo. Mmino wa gawe wa utlwa ke mongwe yo o batlang dikitso o a dirang ko Galo Music, mme a fudugela kwa Gauteng, mme koo a ntsha pina e e bidiwang ''My Boy Lollipop'' ka 1963. Busi o ne a dira a le nosi, le mekgatlho e e farologaneng ya mmino wa jêzê, le metshameko ya mmino. Busi o dirile le diopedi tse di farologaneng jaaka Hugh Masekela, Dr Phillip Tabane, Mabe Thobejane, le ba bangwe. Ka ngwaga wa 2000, Busi o ne a neiwa ditlotla tse tharo ko FNB South African Music Awards tsa seopedi sa basadi se se gaisang, mmino wa segompieno o o gaisang le rekorto ya pop e gaisang.<ref>https://www.sahistory.org.za/people/busisiwe-victoria-mhlongo</ref> 

== References ==
<references /><br />
