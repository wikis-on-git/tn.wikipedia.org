{{Location map|Botswana|lat=-22.14319 |long=20.86069|caption=Location of Tsootsha}} 
Tsootsha ke motsana o mo kgaolong ya Ghanzi mo Botswana. O gaufi le molelwane wa Namibia Mo palo batho ya ngwaga wa 2001 dipalo di ne di le makgolokgolo le makgolo a le mararo,masome a borobabongwe le bosupa.

==Sekolo sa Botlapatlou se a ipelega==
E rile bosheng ba sekolo se se botlana sa Botlhapatlou ba bo ba tshwere mogwanto o o duelelwang wa dikhilomethara di le lesome le boferabobedi ka maikaelelo a go rekela bana ba mmino wa Setswana ba sekole seo paka.Go ya ka mogokgo wa sekole seo mo puisanyong le BOPA, Mme Florah Molefi, ba gwetlhilwe thata ke go bo bana ba sekole seo ba itse go bina mmino wa Setswana e bile ba aga ba dira bontle thata ka kwa dikgaisanyong mme sebe sa phiri e le go tlhoka paka.Mme Molefi a re sengwe gape se se neng se ba tshwenya fela thata e ne e le go tlhoka madi a go rekela bana dijo le tsotlhe tse ba di tlhokang ka tsone dinako tsa maeto a sekole mo letloleng la bone.A re le mororo botsadi bo ne bo leka fa bo kgonang teng ka go ntsha bonnye jo ba nang le jone, se se ne se sa lekane mo letlhokong le ba nang le lone.O ne a kopa setshaba go ba thologa mokgosi ka go ba latlhelela sepe fela se ba nang le sone gore maikaelelo a bone a atlege.

Fa a ntsha la motlapitsong, mogwanti mogolo e bile e le mopalamente wa kgaolo, Rre Gordon Mokgwathi o ne a kopa gore go busediwe ngwao ya Setswana ya go suga matlalo.A re madi a a tlaa ntshiwang mo mogwantong o, a tshwanetse a tla go akolwa ke batho ba motse wa Botlhapatlou ka go direla bana ba sekole seo paka ya matlalo go na le go letlelela madi a tsewa ke batho ba sele ba roka paka eo.Mopalamente Mokgwathi a re batho ba ithute go itirela ka mabogo a bone, bogolo jang dilo tsa Setswana tse di sa batleng sepe se se kalo go ka dirwa, a a fa sekai ka gone go suga matlalo.A re letlalo ga le batle sepe se se kalo kgotsa sepe fela se se rekwang kwa bentleleng go ka sugwa.

==Dikgoge tsa kwa ntle==
[[Botswana]]
[[Gantsi District]]

==Dipadi tse dingwe.  ==
{{reference}}

{{Ghanzi District}}
{{coord|22|08|35|S|20|51|38|E|display=title}}
{{botswana-geo-stub}}
[[Category:Kgaolo ya Ghanzi]]
[[Category:Metsana e mengwe mo Botswana]]
