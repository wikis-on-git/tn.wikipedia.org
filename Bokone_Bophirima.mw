{{Infobox PoSA
| Code Province    = NW
| Capitale         = [[Mahikeng]]
| Largest city     = [[Rustenburg]]
| Premier          = Supra Mahumapelo (ANC)
| Area Total       = 104,882
| Area Rank        = 6
| Population Total = 3,509,953
| Population Year  = 2011
| Population Rank  = 7
| Density          = 33.0
|}}
'''Bokone Bophirima''' ke nngwe ya di[[porofinsi]] mo [[Aferika Borwa]]. Moshate wa yona ke [[Mahikeng]]. Profense e e supelwa bophirima ba [[Gauteng]]

== Histori ==
Bokone Bophirima e ne ya tlhangwa mafelong a aparateiti ka ngwaga wa 1994, e akaretsa dikarolo tša kgale tša [[Porofinsi ya Transvaal]] le tša [[Porofinsi ya Kapa]], le dikarola tša [[Bantustan]] ya [[Bophuthatswana]]. Go ne ga nna le dintwa le dikgotlhakgotlhano tša sepolotiki kwa [[Khutsong]] ([[Merafong City Local Municipality]]) ka ngwaga wa 2006 le wa 2007, morago ga gore di masepala tse di direlang diporofinsi tse fetang nngwe di tloswe, mme Masepala wa Merafong wa iswa Bokone Bophirima gotlhelele. Masepala wa Merafong o ne wa iswa porofenseng ya [[Gauteng]] ka ngwaga wa 2009.

== Molao le golomente ==
Golomente ya profinsi e akaretsa tonakgolo, lekgotlha la di mininstara di le lesome, le legislature. Lekgotlha la profinsi le mininstara ba tlhophwa go nna dingwaga di le tlhano mo setulong, kgotsa go fitlha ditlhopho tse di latelang. Mekgatlho ya sepolotiki e newa ditulo tsa lekgotlha go ya ka palo ya ditlhopho tse mokgatlho o di kereileng mo profinseng ka ditlhopho tsa bosetŝhaba. Lekgotlha ke lona le tlhophang tonakgolo, mme tonakgolo ke ena a (appoint the members of the executive council.)

Tonakgolo ya profinsi ya Bokone Bophirima, go tloga ka 21 Motsheganong 2014, ke [[Supra Mahumapelo]]<ref>[http://www.nwpg.gov.za North West Provincial Government Official Website]</ref> wa mokgatlho wa [[African National Congress]]. O tsenetse Thandi Modise mo setulong sa botonakgolo morago ga ditlhopho tsa 2014.

== Lefatshe ==
[[File:Magaliesberg02.jpg|left|thumb|Hamerkop Kloof magareng ga Rustenburg le Tshwane mo dithabaneng tse di lebileng bokone tsa Magaliesberg.]] 
Dithaba tsa [[Magaliesberg]] kwa bokone-botlhaba di botelele jo bo ka nnang 130 km  (go lekana le 80 miles) go tloga [[Tshwane]] go ya [[Rustenburg]]. [[Noka ya Vaal]] e elela mo botareng ya borwa ba profense.

=== Tsa legodimo ===
Di-temperature di tloga go 17° go ya go 31&nbsp;°C (62° go ya go 88&nbsp;°F) ka selemo, mme go tloga go 3° go ya go 21&nbsp;°C (37° go ya go 70&nbsp;°F) ka mariga. Pula mo ngwageng ena dimilimitara dile 360 (360&#x20;mm) (go lekana le 14 in), bontsi ba pula e bo na ka dikgwedi tsa selemo, magareng ga Diphalane le Moranang.

=== Dibotara ===
Bokone Bophirima bo arologana di botara le dikgaolo tse di latelang tsa [[Botswana]]:
* Kgatleng – goya bokone-botlhaba<br>
* South-East – bokone-botlhaba
* [[Motsana wa Molapowabojang|Southern]] – bokone
* [[Kgalagadi le dikgaolo tse di mabapi|Kgalagadi]] – bokone-bophirima
Fa gae, e arologana dibotara le diprofense tse di latelang:
* [[Kgaolo ya Limpopo|Limpopo]] – bokone-botlhaba
* [[Gauteng]] – botlhaba
* [[Free State]] – borwa-botlhaba
* [[Northern Cape]] – borwa-bophirima

== Dimasepala ==
Profinsi ya Bokone Bophirima e na le dimasepaladile 4 tsa district, le tse 19 tsa selegae. Di a latela:.
{| class=""

|
* '''Bojanala Platinum District'''
** Moretele
** Madibeng
** Rustenburg
** Kgetlengrivier
** Moses Kotane

* '''Dr Ruth Segomotsi Mompati District'''
** Naledi
** Mamusa
** Greater Taung
** Kagisano-Molopo
** Lekwa-Teemane
|
* '''Ngaka Modiri Molema District'''
** Ratlou
** Tswaing
** Mahikeng
** Ditsobotla
** Ramotshere
|
* '''Dr Kenneth Kaunda District'''
** Ventersdorp
** Tlokwe
** Matlosana
** Maquassi Hills
|}

=== Ditoropo ===

'''Batho ba ba ka nnang 500,000 le go feta<br>
'''
{| class=""

|
* [[Rustenburg]]
|}
'''Batho ba ba ka nnang 100,000 le go feta<br>
'''
{| class=""

|
* [[Klerksdorp]]
|
* [[Potchefstroom]]
|}
'''Batho ba ba ka nnang 50,000 le go feta<br>
'''
{| class=""

|
* [[Brits]]
* [[Orkney]]
|
* [[Lichtenburg]]
* [[Mahikeng]]
|}
'''Batho ba ba ka nnang 10,000 le go feta<br>
'''
{| class=""

|
* Bloemhof
* Christiana
* Coligny
* Koster
* Letsopa
|
* Mogwase
* Ottosdal
* Pampierstad
* Schweizer-Reneke
* Stilfontein
|
* Ventersdorp
* Vryburg
* [[Wolmaransstad]]
* Zeerust
|}
'''Batho ba ba ko tlase ga 10,000'''
{| class=""

|
* Mmakau
* Mothibistad
* Reivilo
|}

== Tsa Madi (ikonomi) ==
[[File:Sun_City.jpg|thumb| Bridge of Time e lebeletse kwa sentareng ya boitapoloso]]
Ikonomi ya profinsi ya Bokone Bophirima e itshegeditse thata mo meepong, go dira halofo ya Gross Domestic Product ya profinsi, le go direla kotara ya badiri ditiro mo profinseng. Diminerale tse tona ke gauta, e epiwa kwa [[Orkney]] le kwa [[Klerksdorp]]; uranium, e epiwa kwa Klerksdorp; platinamo, e epiwa kwa Rustenburg le kwa [[Brits]]; le ditaemane, di epiwa kwa [[Lichtenburg]], [[Christiana]], le kwa [[Bloemhof]]. Dikarolo tse di kwa bokone le tse di kwa bophirima ba profinsi di na le diruiwa jaaka dinku le dikgomo tse dintsi. Dikarolo tse di kwa botlhaba le tse di kwa borwa ke tse go nang le ditshimo tsa mmopo, go dira bupi, malomo a letsatsi, motsoko, cotton, le maungo jaaka dinamune. Lefelo la go iketla le casino kwa Sun City le Lost City, le tsona di na le seabe mo ikonoming ya profinsi.

== Dipalopalo tsa batho ==
[[File:North_West_population_density_map.svg|thumb|Palo le kgotlhagano ya batho mo Bokone Bophirima]]
[[File:North_West_dominant_language_map.svg|thumb|Maleme a mme, a a kwa pele mo profinseng ya Bokone Bophirima]]
Bontsi ba batho mo profinseng ke [[Batho ba letso la Setswana|Batswana]] ba ba buang [[Setswana]]. Ba bang batho ba ba nnang mo Bokone Bophirima  ba akaretsa [[Afrikaans]], [[BaSotho]], le [[BaXhosa]]. Sekgoga se buiwa e le loleme la bobedi gantsi mo profinseng. Bontsi ba batho ke Bakeresete. (Dipalopalo di tswa go Census 2001 di lokolotsweng ka Phukwi 2003).

Go ya ka dipalopalo tsa metse tsa 2007, 90.8% ya batho mo profinseng ke batho ba ba Ntsho (bontsi ba bua Setswana), 7.2% ke Basweu (Bontsi ba bua Afrikaans), 1.6% ke Coloured , 0.4% ke Asian. Goya ka dipalopalo tsa metse tsa 2007, profinsi e na le batho ba ba fetang dimilione di le tharo (3 million). Batho ba basweu ba profinsi ba ntse ka karolo e le ngwe ya profinsi, ga ba phatlhalatsega go tshwana le batho ba bangwe mo profinseng. Mo dimasepaleng tse di kwa borwa le tse di kwa botlhaba, palo ya batho basweu kwa [[Tlokwe]] ([[Potchefstroom]]) le kwa [[Matlosana]] ([[Klerksdorp]]) ke 27% le 12% ka tatelano.

Profinsi e na le palo e e kwa tlase go fetisa tsotlhe ya batho ba dingwaga dile 35 le go ya godimo (5.9%) ba ba nang le dithuto tsa morago ga marema-tlou. Go tloga ka 1994, palo ya batho ba ba fitlhelang thuto e e kwa godimo e oketsegile. Morago ga go tloswa ga di bantustans, batho ba le bantsi ba ne ba godugela kwa ditoropong tsa ikonomi tsa [[Cape Town]] le [[Gauteng]].

== Metshameko ==
* Rugby union
** Platinum Leopards (Rustenburg)
* Soccer
** Platinum Stars (Rustenburg)

==Dikgoge tsa kwa ntle==
{{Reflist}}

{{diPorofinsi mo Aferika Borwa}}
