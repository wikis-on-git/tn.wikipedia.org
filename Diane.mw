'''Diane'''  [[Setswana]]. 

Dingwe tsa tsone le 'tlhaloso tsa tsone ke tse:

{| border="2" cellpadding="4" cellspacing="0" style="margin: 1em 1em 1em 0; background: #f9f9f9; border: 1px #aaa solid; border-collapse: collapse; font-size: 95%;"
<CAPTION><font size="+1">'''Diane'''</font></caption>
|-
! style="background:#efefef;" | Seane
! style="background:#efefef;" | Tlhaloso
|-
|A a bewe (mafoko)||Fa motho a latolela mmui wa mafoko (gongwe ka kgakgamalo) gore ga go ka ke ga nna ka tsela eo a buang gore go tla nna ka gona
|-
|A bo o bolaya o bo o bipa ka sekopa||Monna go sotla ka mosadi wa gagwe, a mo gakgamatse
|-
|A borwa (mafoko) a bolelwa go engwe ka dinao||Morongwa o lere molaetsa ka potlako mme a se ka a botsolotswe dipotso go mo dia
|-
|A di swe di re roborobo 'kgomo tsa bogwe diphologolo||Le ka moso!
|-
|A di tsale di ate!||Ditebogo
|-
|A dikala di kgaoganye le ditshukudu?||Fa ditsala tse di neng di utlwana mo go sa solofelwang ke bangwe gore di ka kgaogana, di kgaogane
|-
|A diphalana tse re kileng ra ne re di letsa!||Mogodi go ikutlwela botlhoko, a ikgopotsa mo malobeng fa a ne a sa ntse a kgona go ja mokaragana
|-
|A diphologolo di atlanegela batsongwana batsomi ba sa ile!||
|-
|Bana ba kgori monokana o sele, tshika fa e ya baneng e a kgaogana||Losika lo a kgaogana fa lo ntse lo ata go ya pele
|-
|Bana ba motho ba kgaogana tlhogwana ya tsie||Bana ba motho ba kgaogana sengwe le sengwe le fa se ka nna sennye jang
|-
|Bana ba Tshipa ba tsaya mmila o le mongwe||Gantsi bana ba batho ba tshwana ka mokgwa
|-
|Bana mamphorwana maatlhamela babolai||Bana ga ba na molato 
|-
|Banna ga ba na thwadi ba bonwe ke mmamariga||Monna ga a ke a rwala thoto jaaka mosadi a tsholela bana.
|-
|Banna matshootshoo ba tshosana ka marota||Go le gontsi ponagalo ya motho e a tsietsa
|-
|Bodiba ba go ja (bo jeleng) ngwana wa ga mmaago, (e re o feta ka bona o) bo sikologe||Fa sengwe se se bosula se ka diragalela wa gaeno o ka se rate gore le wena se go diragalele
|-
|Bontle bo na le dibelebetšhane||Fa o ka ya le bontle jwa ka fa ntle o ka tsielega
|-
|Borwa bo phintse||Go le tsididi (maruru)
|-
|Bosigo ga bo rone nta||Ditiro tsa mo lefifing ga di nke di siama
|-
|Botlhale jwa phala bo tswa phalaneng ||Ngwana/Yo monnye a ka gakolola mogolo
|-
|Di fula mo melelwaneng||Kotsi e gaufi le go direga
|-
|Dilo makwati, di tsewa mo go ba bangwe||Motho o tsaya malebela mo bathong ba bangwe
|-
|Dintlenyane ke tsa ga motlapele, dibe ke tsa ga mosalamorago||Dintlenyane ke tsa ga motlapele, dibe ke tsa ga mosalamorago
|-
|Di sa kopaneng ke dithaba||
|-
|E e mašwi ga e itsale ||Ga se gantsi ngwana a gotsa batsadi ba gagwe
|-
|E re go gopola (bona) tshukudu o ikanye setlhare||E re o ntse o gopotse motho (kgotsa o bua ka ene) a bo a potologa(mmapisetsa) (tlhagelela)
|-
|E se re go e buela lengopeng, magakabe a go lebile||ga a o dira sengwe o ithaya gore o iphitlhile, go a be go nale yo o go boneng
|-
|E tla re re re ke dipitse re di bone ka mebala||Go bona go gaisa go bolelelwa
|-
|'Fifing go tshwaranwa (goganwa) ka dikobo||Batho ba le mo tlalelong ba thusana ka go ipopa ngatana e le nngwe
|-
|'Foko la kgosi le agelwa mosako||Fa molao o beilwe, mang le mang o a o tlhokomela/obamela
|-
|Ga e ke e gangwa ka mogogorwana namane e le teng||Motho ga a tshwanela go buelelwa a le teng
|-
|Gaabo motho go thebe-phatswa || Motho o mogolo kwa ga bona
|-
|Jwa pitse (Bojang) ke jo bo mo mpeng, jo bo mo ganong e swa e bo hupile/jo bo ko ntle e swa e bo lebile||-Sa motho ke se a nang naso, se a iseng a se fitlhele ga ise e nne sa gagwe.
|-
|Ka tlhagolela mookana ya re o gola wa ntlhaba||O ka godisa ngwana ka dithata tsa gago, ya re a se na go gola a go direla bosula
|-
|Ke makgabe a dipapetla a logilwe ke ngwanyana a sa itse go otlha||(Se ke itse e le leele [Maele a Setswana]: Go nna makgabe a dipapetla =go itlhaganela)
|-
|Ke moleti-moja-natso||Fa o senya yona tiro e o thapetsweng go e dira
|-
|Kgaka e ntsho e fofa, mebala re e bona e sule||Ditiro tse di molemo tsa motho di lemogwa fa a sule
|-
|Kgakakgolo ga ke na mebala, mebala e dikgakaneng||Motsadi o tlhokomela bana thata ke ka moo re tshwanetseng go lebelela bontle jwa gagwe mo baneng
|-
|Kgetsi(e) ya tsie e kgonwa ka go tshwaraganelwa||Batho ba dira tiro botoka fa ba e dira ba e kopanetse
|-
|Kgomo mogobeng e wetswa ke namane || Mmaagwe ngwana o tsena mathateng ka ntlha ya ngwana.
|-
|Kgomo ya bogwe e tlhaba ka lonaka lo iname (e lo okile)||Fa motho a direla ba bogwegadi o dira ka bojotlhe
|-
|Kgosi ke kgosi ka malata||Motho ke motho ka batho ba bangwe
|-
|Kgosi thipa e sega molotsi||Fa o laela moeteledipele go thatafaletsa bngwe molao, le wena o tla atlholwa ka ona
|-
|Kgosi thothobolo e olela matlakala||Moeteledipele o rwala maikarabelo a balatedi ba gagwe
|-
|Khudu ya mariga e itsiwe ke mmei||Motho fa a beile selo ke ene a itseng kwa ke teng
|-
|Khutsana e sa sweng e letile monono||Fa motho a humanegile o ka nna a huma morago
|-
|Korwe ga ke je, ke bapalela tseetse ||Motsadi ka metlha o gopola bana.
|-
|Le fa o ka e buela lengopeng magakabe a e bona ||Fa motho a dirsengwe a ithaya a re o iphitlhile, mongwe o a mmona.
|-
|Le pelong (lefoko) ga le tshetshe||
|
|Leaka le moloro mobe e a re le lorile nku le lale le e jele||
|-
|Lebelo ga le na motlogapele||
|-
|Leeba le letonanyana kunkuru ga le e rutane le le le namagadi mmokong||
|-
|Lefatshe fatoga ke tsene|| go tlhajwa ke ditlhong
|-
|Lefoko ga le boe go boa monwana||Mafoko a kgopisa le go sa lebalege go gaisa go kgotlhwa ka monwana kgotsa ntwa
|-
|Lefufa le kile la apeelwa le lejwe, lejwe la butswa lona la sala|| lefufa ga le fele mo bathong
|-
|Leitlho le le lengwe le tshabelelwa ke difatlhi||Gantsi ngwana yo o tsholwang a le esi mo lapeng o atisa go tlhagelwa ke mathata
|-
|Lemphorwana la bojalwa ga le fofe||Letagwa ga le na tswelelopele
|-
|Lepotlapotla le ja podi (pholwana), modikologa o ja kgomo ya tona||Gantsi go molemo go ipha nako fa o dira tiro gore e tle e nne ntle. Go pataganya mediro motho o feleletsa a sa wetse epe ya tsone sentle. Go direla sengwe ka bonako go a senya
|-
|Leselo nkgokgothe, seupi ke kgomaretse||Gantsi go nna le ditshupo tse di tshwarang motho fa a itatola selo sa gagwe
|-
|Letlametlo ga le ke le lela fela, le a bo le utlwile a magolo||Fa motho a bua sengwe o a be a utlwile mo go ba bagolo
|-
|Lore lo ojwa lo sa le metsi||ngwana o rutwa molao bonnyeng 
|-
|Mabogo dinku a thebana || Batho ba dira tiro botoka fa ba e kopanetse
|-
|Mafatlha a nku a itsiwe ke moegami||Motho o tlhaloganya tiro e a e dirang ka metlha botoka
|-
|Mafoko a kgotla a mantle otlhe||
|-
|Mafura a ngwana ke go rongwa||Ga se tshiamo go duelela ngwana thomo. Ngwana o tshwanetse go itumedisa batsadi ka go dira ditiro tse a di romiwng kwa ntle ga ngongorego kgotsa tuelo
|-
|Magogwe o belaela lemepe ||Go dumela sengwe kgotsa thulaganyo o ntse o belaela
|-
|Malata a ithuna a ile kgonnye||
|-
|Malope mphe thite, mogola o na le dinyeka||Go itshimololela tiro go botoka go na le go newa ya batho ba bangwe
|-
|Maropeng go a boelwa go sa boelweng ke teng ||Kwa o kileng wa tsholwa sentle go bonolo go boela
|-
|Maru a se nang tladi malebatsa||Selo se se iseng se ke se tlhagise kotsi se lebatsa batho
|-
|Maru ga se pula mosi ke ona molelo||
|-
|Matlho ke diala ga a je sa motho||
|-
|MayÔ le maboÔ ga a itsewe ||Tse di tla diragalang ga di itsiwe
|-
|Meno masweu polaya e tshega|Ena yo o itirileng tsala ya gago, ke ene yo o go tlhanogelang a bo a ja le dira tsa gago.
|-
|Mhinyana o a swa, selepe se sale ||Leina le ditiro tsa motho di sala di itsege ena a setse a ile
|-
|Mmangwana o tshwara thipa ka mo bogaleng||Motsadi o tla nna a buelela ngwana wa gagwe le ntswa a le phoso
|-
|MmitsantŠwa ga a tshole thupa||Fa o batla sengwe o tshwanetse go ikokobetsa
|-
|Mosadi tshwene o jewa mabogo, monna Tau o jewa marota||Ga se gore  motho fa a le montlentle, le mekgwa ya gagwe e ntse fela jalo
|-
|Moja morago ke kgosi. 
|-
|Montsamaisa bosigo ke moleboga bo sele ||Fa o atlegile mo botshelong o leboge ba ba go thusitseng fa o ne o le mo mathateng
|-
|Moremogolo go betlwa wa taola, wa motho o a ipetla
|-
|Moroto o o esi ga o ele||Motho a le esi a ka se kgona go dira tiro e e bonagalang(Motho ke motho ka batho ba bangwe)
|-
|Mosadi fa a inama o a be a ikantse motlokolo ||Motho ga a dira sengwe o a be a inkantse se sengwe. 
|-
|Motho ga a itsewe e se naga. ||Le fa motho a ka iponatsha a siame ga o kake wa itse maikaelelo a gagwe
|-
|Motshega kgarebe ke monyadi wa yona ||Motho yo a nyatsang selo a ka tsoga a se dira
|-
|Ngwana ntae ke go lae tlhogoputswa ga se molao
|-
|Ngwana yo a sa leleng, o swela tharing ||Motho yo a sa tlhagiseng mathata a gagwe ga a kitla a bona thuso.
|-
|Ngwana yo o tlhogo kgolo o sira rragwe||Ngwana yo o se nang maitseo o palela motsadi wa gagwe.
|-
|Nna o nkgokgotha leselo seupe ke go kgomaretse
|-
|O se bone nong go rakalala godimo, go ya tlase ke ga yone||Motho le fa a ka nna le madi kgotsa botshelo jo bontle jang kgotsa jang, go ya tlase ga gagwe go tla tswa mo go reng o itshotse jang le gore o tshotse batho bangwe jang teng godimo koo.
|-
|O se bone thola borethe, teng ga yone go a baba||Ga se gore  motho fa a le montlentle, le mekgwa ya gagwe e ntse fela jalo
|-
|O se tshege yo o o(we)leng, mareledi a sa le pele||Se ka wa re fa o bona mongwe a tlhagetswe ke tsietsi wa sotla ka ena, e ka re ka moso wa tsoga o wetswe ke bomadimabe mme wa tlhoka kutlwelobotlhoko 
|-
|O tshega-tshega di ja mme, e tla re di ja mmago, wa lela ||O se tshege yo o leng mo dipharagobeng ka gonne ka moso e tlabo e le wena.
|-
|Phiri e sola bobowa mokgwa ga e o latlhe||Motho ga a nke a latlha mekgwa ya gagwe 
|-
|Phiri o rile ga bo se gangwe||Motho fa a kgobokantse o a ipeela, a naganele ka moso
|-
|Phokojwe ga a ke a latlha mosesele e le wa yona ||Motho ga a nke a latlha mekgwa ya gagwe 
|-
|Phokoje go tshela yo o dithetsenyana||Motho go tshela yo o botlhale
|-
|Pinyana fa e re ping, e a bo e utlwile tse di kgolo||Ngwana fa a bua sengwe o a bo a utlwile mo go ba bagolo 
|-
|Seboba re bata sa mokwatla, sa mpa re a mpampetsa||O ka itshwarela mo ga eno go na le motswakwa
|-
|Sedikwa/ setshswarwa ke ntš(w)a-pedi ga se thata||Tiro ga e nke e pala fa e tlhakanetswe (tlhakanelwa)
|-
|Sekukuni se bonwa ke sebataladi ||Fa motho a dira sengwe a ithaya a re o iphitlhile, mongwe o a mmona.
|-
|Setoto (setopo) se bitsa manong ||Kwa kgora e leng teng, batho ba nna bantsi
|-
|Seyabogwe se tletse, se boa se tletse ||Fa o se ngame kgotsa fa o thusa ba bangwe  ka dilo tsa gago, le bona ba tla go tshola ka mokgwa oo
|- 
|Susu o ilela suswane, gore suswane a tle a mo ilele||Fa o le kwa godimo ka maemo, o tswhanetse go rekegela ba ba botlana mo go wena
|-o tshwanetse wa tsaya motho kana wa mo direla se o batlang a se go direla
|-
|Tadi e amusa ||Motshegare o mogolo (Sethoboloko)
|-
|Tau e iphutha metlhala e le nosi e na le bana (malawana) mafaratlhatlha||
|-
|Tau e se na(ng) seboka e siiwa ke none e tlhotsa||Fa batho ba se seoposengwe ba ka se kgone tiro
|-
|Tau ga e ke e ja ngwana e sa mo tsala||Motho yo a se nang kamano le wena, ga se gantsi a ka go direla molemo
|-
|Tedutshweu ga se botsofe ||Setshwano sa motho se na le go go tsietsa
|-
|Thebe ya sebodu ke loleme ||Motlapa o itshereletsa ka go bua thata.
|-
|Thotana e se nang khudutlou, bolobete ba ipha naga||Batho gantsi ba itaola fa moeteledipele a se yo
|-
|Thubisi ga e bonwe, e bonwa ke motsogapele||Selo sa botlhokwa se a phakelelwa, se tseelwe matsapa
|-
|Thukhwi o rile : "Ke lebelo". Marota a re : "Ke Namile". ||Mo botshelong motho a se ka a tshepa gore a ka bo kgona a le esi
|-
|Tladi e bogale e sa tswa marung ||Botlhoko jwa tiragalo  e e masisi bo fokotsega morago ga lebaka
|-
|Tlhapi solofela leraga metsi a tshele o a lebile||Go botoka go itlwaetsa go dira tiro go sa le gale (mogopolo o sa le moshwa) e se re gongwe wa diega mme o feletse o sa bona se o neng o se batla. / Solofela mathata gonne se o ikantseng sone se ka go tlogela.
|-
|Tlhotsa pele ga se swa pele ||Go kgorelediwa ke mathata pele ga ba bangwe ga go kae gore ga o ye go atlega
|-
|Tloga tloga e tloga gale, modisa wa dikgomo o tswa natso sakeng||Go dira tiro go santse go le phakela go phala go e dira letsatsi pele ga e tlhokiwa
|-
|Tloga tloga e tloga gale, modisa wa dikgomo o tswa natso sakeng||Go dira tiro go santse go le phakela go phala go e dira letsatsi pele ga e tlhokiwa
|
|Tsala e bolaile tsie||Mogolo tsenngwa mathateng ke ngwana
|-
|Tsebe e ya moletlong e sa o lalediwa ||Motho o a tle a utlwe mafoko a a sa tshwanelang go a utl
|-
|Tsetse e seng eno ke nama||Selo e seng sa gago ga o se rekegele, gantsi o se dirisa fela ka fa o ka kgonang ka teng. Kgomo e tsetse ga e a tshwanelwa go tlhajwa, mme fa e se ya gago o e tlhaba fela o sa e rekegele
|-
|Tsela kgopo ga e latse nageng||Gantsi go molemo go ipha nako fa o dira tiro gore e tle e nne ntle. Go pataganya mediro motho o feleletsa a sa wetse epe ya tsone sentle. Go direla sengwe ka bonako go a senya
|-
|Tsetse e seng eno ke nama||Selo e seng sa gago ga o se rekegele, gantsi o se dirisa fela ka fa o ka kgonang ka teng. Kgomo e tsetse ga e a tshwanelwa go tlhajwa, mme fa e se ya gago o e tlhaba fela o sa e rekegele
|-
|Tshega e fapogile metsetelo (marago)||Go senyegile
|-
|Tshimo ya mosadi sekgwana||mosadi o jwala a tlopela
|-
|Tshipo o rile ke lebelo, (marota) motlhaba w(a) re ke namile||Motho le fa a ka dira bobe mme a re o a siya, o tla bo a nne a tshwarwe la bofelo. 
|-
|Tsholofelo (ya pelo) ga e tlhabise ditlhong||Motho fa a solofeditswe sengwe, kana a itsholofeditse sengwe mme se sa bonale, ga a tlhajwe ke ditlhong.
|-
|Tshoswane e kile ya roma tlou ||Go ka diragala gore mmotlana a laole mogolo.
|-
|Tshukudu e fetang maokana, pounama di botlhoko||Fa motho a lesa se o tlwaetseng go se dira, mokgwa o a bo o le teng
|-
|Tshukudu e se nang ngwana e ikisa mokgobong||Motho a se nang ngwana o itirela ditiro ka esi
|-
|Tshukudu e tswa sekgweng e tlhabilwe||Motho o ntshisiwa boammaruri ke go kokonelwa ke diteteo
|-
|Tshukudu kwa gobe e isiwa ke ngwana||Bagolo ba tsenngwa ke ngwana mo mathateng
|-
|Tshwene ga e ipone makopo(mariba) ||Ga go bonolo go lemoga makoa  a gago kgotsa go ipona phoso
|-
|Tshwene ga e ke e re ga ke pila||Motho mongwe le mongwe o bona bontle le botswerere ka nako tsotlhe fa a iteba. Le fa motho a ka tswa a le maswe go le kae, ga a ke a dumela fa a ntse jalo
|-
|Tshwene mopalami, mme ga a lebale go wa||Modira-dibe o itse ka lobaka lotlhe fa e tlaa re ka letsatsi lengwe a tshwarwe, ga a lebale go loga maano go itlhokomela gore fa a ka tshwarwa a tle a falole ka mokgwa mongwe
|-
|Tshwene o bonye mapalamo mafologo ga a a bona||Motho o bonye fela leano la go dira selo, la go se dirolola ga a a le bona
|-
|Tshwenyana e e bowa bo ntlha e a ikilela||Fa o ikitse o le madimabe o tshwanetse go iphapha mo dilong
|-
|Tshweu ga di tshwane go tshwana dintsho||Merafe e mesweu e a bo e ntse e eme mmogo fela ka dipaka tsotlhe, e mentsho yone e a lwantshana
|-
|Tsie e boswa seanong||Fa motho a batla go huma o tshwanetse gore a tlhoafale jaanong a ipapalele, a se ka a tlhola a re ka moso
|-
|Tsie e fofa ka moswang||Motho o bereka sentle a jele
|-
|Tsie e senya ka bontsi||Gantsi Bogodu boatlega fa lebodira lele bantsi.
|-
|Tsweetswee e roba ditokololo||Fa motho a kopa ka lobaka lo lo leele o feletsa a bone se a sekopang. O ka fitlhela a bone se a se boneng fa yo a mo kopang a feletsa a mo tlhomogela pelo
|-
|Ya lesilo ga e kgotlwe gabedi||Ga go yo o ratang go tsena mo kotsing gape
|







By Ashley Mabokela
