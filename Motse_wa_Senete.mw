{{Orphan|date=February 2009}}
{{Location map|Botswana|lat=-20.32695101600|long=27.12597907988|caption=Location of Senete}} 
Motse wa Senete ke motse o o mo kgaolong ya legare  mo Botswana. O atlametse molelwane wa lefatshe la [[Zimbabwe|Zimbabwe]], mme ebile o nale sekolo se  se potlana le se se kgolwane gape le kokelwana. Senete o nale boswa jwa ngwao e e humileng  tsotlhe kwa batho ba letso la Bakalanga ba tlholegang teng. Banni ba motse wa Masokandolo ba fitlha batho kwa magageng a a kwa ditlhabeng. Motse wa Senete o selekanyo sa dikhilomethara tse di lekgolo le masome a mabedi go tsweng kwa motseng wa [[Tutume|Tutume]] gape le selekanyo sa  lekgolo le masome a mabedi go tsweng kwa toropong ya  [[Francistown|Francistown]]. Ka ngwaga wa 2001 palo ya batho e ne e le dikete tse pedi, makgolo a mabedi le masome a mane le bongwe

Bontsi jwa banni ba motse wa  Senete ba rutegile ka selekanyo sa masome a marataro mo lekgolong jwa palo ya batho ba bereka ditiro tse di faphegileng. Batho ba ba rutegileng jaaka Mmankge wa dithuto ebong Green gape le Ngaka Mbise ba tswa teng mo motseng o. Ditlhopha tsa kgwele ya dinao di akaretsa : Eleven Arrows gape le se se atlegileng sa Senete United'Mashambo'. Gape o nale badiragatsi mo metshamekong  jaaka Leonard gwamulumba yo o sa tswang go simolola go diragatsa mo motshamekong mongwe yo o bitswang Makwetsepe Vol 1 le 2 e e simolodisitsweng kwa Palapye. 

==Bakgweetsi ga ba sale molao morago==
Go lebega fa boradipalamo tse di rwalang setshaba ba motse wa Tutume ba sa sale molao morago.Mo puisanong le lekalana la dikgang la BOPA, badiri bao ba dipalamo tsa setshaba ba boletse fa ba se na tetla ya go ralala motse, ba dirisa tsela e ntsha e e ralalang motse wa Tutume/Mosetse.Rre Tshephang Mangena a re bone ba sa ntse ba tsaya tsela eo jaaka ya lekgarapana go fitlhelela ba lephata la dipalamo le ipabalelo tseleng ba ba rebola.Ba re go isa batho kwa magaeng a bone go a ba turela gape go ka ba diela sebaka. Ba ne ba bolela fa bone ba ka pega batho ba ba tlang ba tsamaela mo tseleng, e seng jalo ba ba tlogela mo tseleng.Ba ne ba bolela le gore fa ba duedisa ba ba batlang mosepele o o faphegileng ba duela P20 mme madi a a tlhomamisitsweng ke ba lephata la dipagamo le ipabalelo tseleng e le P19.60.Se se ne sa gatelelwa ke mongwe wa bakgweetsi bao, Rre Ngweni John, a bolela fa ditlhotlhwa di tswa fela gore mopalami o ntlheng efe ya motse ka mo gongwe ba kgona go lopa batho P60 e le a mosepele o o faphegileng.Mogwebi wa dipagamo tseo tse di rwalang setshaba mo Tutume, Rre Norman Jeremiah, le ene o ne a gatelela mafoko a dibui tseo.O ne a supa ba lephata leo le le okametseng dipalamo ka monwana gore ke gangwe le gape ba ba laletsa diphuthego tsa bone go tla go buisana ka mathata a ba kopanang le one mme ga ba ke ba ipona tsapa.Mogolwane wa ofisi e e tlhatlhobang dikoloi mo lephateng la dipalamo le ipabalelo tseleng kwa Francistown, Rre Keorapetse Ramontshonyane, o boletse fa se se dirwang ke boradipalamo tsa setshaba kwa Tutume se se ka fa molaong<ref>http://www.dailynews.gov.bw/cgi-bin/news.cgi?d=20120120&i=Beng_ba_dipalamo_ba_tlola_molao</ref>. 



==Dipadi tse dingwe. ==
{{Reflist}}




[[en:Senete]]
