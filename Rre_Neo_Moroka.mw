{{Orphan|date=February 2009}}
'''Neo Moroka'''  ke lepolotiki la mo  [[Botswana|Botswana]], yo o direlang e le tona wa papadi le madirelo.

Rre Moroka o pasitse dithuto tsa gagwe ka setlankana sa Degree mo dithutong tsa go ithuta ka tlholego le meamuso ya yone  gape e ne e le mogakolodi wa  polokelo madi ya Barclays  go tsweng ka ngwaga wa 1984 go fitlha kwa go wa  1991. O kile a bereka e le  mookamedi mogolo wa kompone ya  BP Botswana. O ne a tlhophiwa go ya  Khudutlhamageng  la ntlha mo ditsong  ka ditlhopho tsa  Phalane ngwaga wa 2004 go tswa kwa kgaolong ya  Kgalagadi Borwa <ref>[http://www.gov.bw/cgi-bin/news.cgi?d=20041111&amp;i=New_cabinet_full_of_new_faces "New cabinet full of new faces"], BOPA, November 11, 2004.</ref> gape o emetse phuthego ya Botswana Democratic Party. Go latledisa ditlhopho, o ne a tlhomiwa go nna tona wa papadi le madirelo ka Ngwanbatsele a tlhola borobabongwe ngwaga wa , 2004.<ref>{{cite web
 | url =  http://www.gov.bw/cgi-bin/news.cgi?d=20041110
 | title = Mogae appoints cabinet - Ten new faces - Five women 
 | publisher = Botswana Press Agency (BOPA)
 | date = 2004-11-10
 | accessdate = 2007-12-07}} {{Dead link|date=October 2010|bot=H3llBot}}</ref>

==Kitso ka ga Rre Moroka==
Rre Neo Moroka ke motho yo o direlang puso ya Botswana ka manontlhotlho ebile o itlamile go thusa lefatshe la Botswana mo maitlamong a lone a tebelopele ya vision 2016.Ke motho yo ratang batho fela thata,gape o tseneletse Facebook e e leng yone e dirang gore a tume lefatse ka bophara.Neo moroka ke Rre wa lelwapa yo o pelo ntle ebile a rata le ba lelwapa la gagwe.

==Neo Moroka le bomme bangwe ba thuso yo o seng lesego==
 Mme Magdaline Dekoker yo o dingwaga di masome a marataro le boferabongwe wa kgotlana ya Bontleng mo Tsabong, le ene o tlaa ja malatsi a boitapoloso ka monyenyo.Se se tla morago ga gore a agelwe ntlo ke mokgatlho wa bomme ba sepodise sa Botswana Women Network bosheng.Modulasetilo wa mokgatlho wa bomme kwa Tsabong Mme Loniah Mpidi a re ka jaana tiro ya bone e se go tshwara badiramelato fela, ba ne ba gwetlhiwa ke go bona mosadimogolo a le mo botlhoking jo bo tlhomolang pelo.Mme ka a ne a na le setsha ba simolola go kokoanya madi ka ditsela tse di farologaneng, mme e rile ka ngwaga wa 2009 ba mo tsenyetsa metsi mo lwapeng, ba tswelela ka mowa wa bone wa kutlwelobotlhoko le lorato mo ba fitlheletseng ba mo agetse ntlo ya dikamore tse tharo e e lopileng P30 000 le dijo tsa P340.05.Ba supile fa ba kgonne se, ka kemonokeng ya mopalamente wa pele, motlotlegi Rre Neo Moroka yo o neng a ba thusa ka P2 000 le ngwana wa ga Mme Dekoker yo o neng a ba thusa ka go aga le go gokela motlakase.

==Mopalamente o lekodisa banni ba kgaolo ya gagwe==
 Mopalamente wa Kgalagadi borwa, Rre Neo Moroka o sa tswa go lekodisa banni ba kgaolo eo ka kwelo tlase ya itsholelo ya lefatshe leno, a re ba nne pelotelele fa go na le ditlhabololo dingwe tse ba di solofeditsweng mme di sa diragadiwe.Fa a buisa diphuthegong tsa kgotla bosheng, Rre Moroka, e bileng e le tona ya papadi le madirlo, o boletse fa lefathse leno le ikaegile ka teemane e go tloga ka Phalane ngogola go fitlha gompieno e iseng e be e rekwe e le ka mabaka a ithsolelo e e ileng tlase ya mafatshe a a ntseng a e reka.A re puso ya lefatshe leno e eletsa go tlhabolola motse mongwe le mongwe, mme ka go ya tlase ga itsholelo ditlhabololo di tlaa diega.A re gape puso e bone gore go seka ga okediwa diphatlha tsa ditiro tsa puso gore bogolo go tladiwe tse di leng teng.O kopile badirela puso go somarela dithoto tse ba di tshwereng tsa puso, a re ba fokotse le yone mesepele e e sa tlhokafaleng.O ne gape a kopa baeteledipele ba maphata go dirisana fa go na le mosepele, ka a re go kopanelwe koloi fa e le gore mosepele o iwa golo go le gongwe.Banni ba motse wa Staizedum, Bokspits le e mengwe bane ba lekodisa mopalamente ka tlhaelo ya barutana le megokgo mo dikoleng tsa bone, selo se ba reng se ka baka kwelo tlase mo dithutong tsa bana.

Mo metseng e mengwe jaaka Gakhibane, Khawa, Khuis le e mengwe ba supile fa ba tlaa aswa ba bo a nyelela ka ntata ya lenyora ka metse ya one e aname thata mo e leng gore le fa khansele e dira maiteko a go ba tlisetsa metsi ka koloi ga a ba lekane, bogolo jang kwa dikoleng mo ngwana a kgonang go idibala go bo go tlhokwa le one a a ka mo kolobetsang leleme tota.Ba ne ba itsese mopalamente fa go na le sediba sengwe se ba se boneng sa nomore ya 9 437 se ba solofelang fa se na le metsi a a ka nowang, ka go rialo ba mo kopa go ba isetsa kopo ya sone kwa go ba ba lebaneng fa ba Kolonkwaneng bone ba supile fa ba bone sa nomore ya 7424.Mogolwane go tswa mo lephateng la thuto, Mme Modiegi Mmila o ne a itebaganya le tlhaelo ya barutabana a re mathata a ba kopanang nao mo lephateng ke go bo barutabana ba gana go tla mo kgaolong ya Kgalagadi le bone bana ba kgaolo tota, mme a solofetsa fa seemo sa tlhaelo ya barutana le megokgo mo dikoleng se tlaa siama mo bogaufing.Mopalamente o ne a akgola ba lephata la metsi ba khansele go bo ba sa ipone tsapa ka go nosa tshaba e e kanakana ka dikoloi, mme a ba kopa go oketsa metsi a ba a isang kwa dikoleng bogolo jang se segolwane gore bana ba kgone go tlhapa le go ja.  

==Dikgoge tsa kwa ntle==
[http://www.dailynews.gov.bw Botswana]
[http://www.dailynews.gov.bw Botswana Democratic Party]

==Dipadi tse dingwe. ==
{{reflist}}

==Dikgoge tsa kwa ntle==
* [http://www.mti.gov.bw/index.php?option=com_content&amp;task=view&amp;id=202&amp;Itemid=112&amp;lang=en Profile of Neo Moroka on Government web-site]

{{Persondata <!-- Metadata: see [[Wikipedia:Persondata]]. -->
| NAME              = Moroka, Neo
| ALTERNATIVE NAMES =
| SHORT DESCRIPTION =
| DATE OF BIRTH     =
| PLACE OF BIRTH    =
| DATE OF DEATH     =
| PLACE OF DEATH    =
}}
{{DEFAULTSORT:Moroka, Neo}}
[[Category:Ngwaga tsa batho ba ba timetseng (batho ba ba mo botshelong)]]
[[Category:Batho go tsweng Tsabong]]
[[Category:Batho ba ba tshelang   ]]
[[Category:Maloko a khuduthamaga ya palamente ]]
[[Category:Matona a puso ya Botswana ]]
[[Category:Mapolotiki a Botswana Democratic Party
 ]]

{{Botswana-politician-stub}}


[[en:Neo Moroka]]
