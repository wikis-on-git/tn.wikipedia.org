{{Unreferenced|auto=yes|date=December 2009}}
[[File:BW-Mogoditshane.png|right|225px|Mogoditshane o fa kae mo Botswana.]]
'''Mogoditshane'''  ke toropong e e fithelwang mo Kgaolong ya kweneng mo Botswana.
ke toropong e e gaufi le motsemogolo wa Botswana  [[Gaborone|Gaborone]].Mo palo bathong ya ngwaga wa 2001 o ne a nale palo ya batho ba le makgolokgolo le masome a mane.Motsana wa Mogoditshane o nale sekolo se se potana,tse di kgolwane tsa Mogoditshane Secondary School le sa Mogoditshane Senior School se se satswang go agiwa mo bosheng.

Mogoditshane o nale ditlamelo tsotlhe tse di thusang banni ba koo jaaka motlakase le metsi a ba a nosiwang ke letlamo le le mo toropong kgolo ya Botswana ebong Gaborone.Motsana wa Mogoditshane o santse o na le ditlhabololo tse di o emeng nokeng le tse di santseng di tsweletse nakong ya gompieno.

==Banni ba mogoditshane ba kopilwe go fedisa Kgokgontsho==
Batswana ba kopilwe go fedisa kgokgontsho mo malapeng gore go tle go nne le kagiso, lerato le tshwaragano.
Go kopile jalo Mothusa mookamela mapodisi a Botswana, Rre Kenny Kapinga mo thuto puisanyong ya twantsho borukutlhi e e neng e tshwaretswe kwa Ramonaka mo kgaolong ya Kgatleng ka Matlhatso.Rre Kapinga a re gore kgokgontsho e fedisiwe ke gore setshaba se dirisane le mapodisi go bega ka dikai dingwe le dingwe tsa kgokgontsho mo go bao ba o bapileng nabo.A re go le gantsi baagisanyi fa ba bona go na le matshwenyego a go sa tsheleng sentle mo go ba ba bapileng nabo, ba ithela moriti o tsididi ba re ga di ba ame.Rre Kapinga a re selo seo ke molato o moagisanyi a ka o tshwarelwa a ba a sekela go itlhokomolosa bosetlhogo jo bo diragalang mo pepeneneng.Rre Kapinga a re fa go nang le lerato le kutlwano teng, ga go na kgokgontsho e e diragalang. O kopile batsadi go tlogela go gogela kobo ntlha e le nngwe fa go tsenwa mo kgannyeng ya kgokgontsho a re go dira jalo go felela go tsisa dintsho.A re kgokgontsho gantsi e simololwa ke batho ba le babedi mme e felela e ama mongwe le mongwe mo lapeng le ba masika tota.O kgothaditse batho go nna le tumelo mo Modimong gore mmaba saatane a seka a ba dirisa diphoso.
O supile dipalo tsa batho ba ba bolaaneng fa e sale ka ngwaga wa 2003, a re ba masome a matlhano le bone, mme mo go bone bomme ba masome a mane le borataro, fa borre ba roba bongwe.Ka 2004 ba ba bolailweng ba ne ba le masome a matlhano le borataro fa ka 2005 ba ne ba le masome a roba bobedi le botlhano, mo go bone bomme ba le masome a supa le boraro, fa borre ba ne ba le lesome le bobedi.
Rre Kapinga a re ka 2006 dipalo di ne tsa fokotsega mme ya re ka 2007 tsa oketsega go ya kwa go lekgolo le bosupa, mo go tsone, bomme ba ne ba le masome a robabobedi le borataro, fa borre ba ne ba le lesome le borobabobedi.

Mookamela mapodisi a kgotla, Rre Seabe Maboka o ne a kgothatsa batho ba Ramonaka go dira dikomiti tsa dikgotlana ka se se ka fokotsa borukutlhi jo bo diragalang mo kgaolong ya bone.O ngongoregetse gore fa e sale go tlhongwa dikomiti tseo, maloko a komiti e tona ya twantsho borukutlhi ga ba sa tlhole ba tsena diphuthego tsa bone.A re komiti eo ke yone e tona e e tshwanetseng go okamela le go begelwa ke dikomiti tse dinnye ka dilo tse di diragalang mo kgaolong.O tsweletse a re go lwantsha borukutlhi ka makkgotlana go ama mongwe le mongwe mo kgaolong e a leng mo go yone, a re kgosi ke ene modulasetilo, e bile kgosi o tshwanetse go nna a bitsa diphuthego le go laletsa mapodisi go tsena diphuthego tseo go ba lekodisa gore go diragala eng mo motseng wa gagwe.Modulasetilo wa komiti ya twantsho borukutlhi mo kgotleng, mme Naomi Lekgaba a re go dira dithuto tsa twantsho borukutlhi ke maiteko a go tsibosa batho ka bomosola jwa go begela mapodisi dikgang tse di tshwenyang tse di akaretsang tsa kgokgontsho mo malapeng.A re dikgang tse di felela ka dipolaano mme go sa begelwa mapodisi le fa e le ba Boipelego. O kopile batho go bega dikgang tsa go tshwana le tseo kwa mapodising ka dinako tsotlhe.

==Borukuthi jwa motse wa Mogoditshane==
Mapodise a Mogditshane a tshwere banna ba le bararo ka molato wa go thuba ba bo ba utswa dibalamakgolo di le pedi kwa madirelong a Botswana Red Cross le mmoshara wa Lynnâ€™s ka di 18 le 25 tsa kgwedi e e fetileng.Mogolwane wa mapodise ao, Superintendent Onkemetse Tawana o boletse se mo potsolotsong le BOPA gore babelaelwa bao ba dingwaga tse di masome a mabedi le barataro go ya go tse di masome a mabedi le bosupa ba tshwere kgwedi eno e le 27 mo mafelong a a farologanyeng mo motseng wa Mogoditshane.O tlhalositse fa babelaelwa ba babedi e le banni ba Mogoditshane fa a le mongwe a tswa Maitengwe, a bolela fa ba tla itshupa kwa kgotleng ya ditsheko mo bogaufing go lebisiwa molato wa go thuba ba bo ba utswa.A re e le nngwe ya dibalamakgolo tseo e ne ya bonwa gone mo Moshupa fa e le nngwe e tswa go bonwa kwa Mogoditshane, mme a tlhalosa fa beng ba tsone ba kgonne go rurifatsa fa e le tsa bone. 

==Dikgoge tsa kwa ntle==
[http://www.kutlwano.com/Mogiditshane Botswana]
[http://www.info.bw/ Mogoditshane]

==Dipadi tse dingwe==
<ref>www.info.bw/Mogoditshane</ref>
