
Batswana ke morafe wa Aferika, o thata o agileng kwa  Aferika Borwa.
  Bonyemyane jwa morafe o bo fitlhelwa mo [[Botswana|Botswana]] kwa bodirileng morafe o motona  '''Mmino wa Setswana'''  ga o a tlwaelesega ka go tlhoka tiriso ya '''Meropa''' , gape o ikaegile thata mo didirisiweng tsa mmino tsa mefuta ya katara le go opela.
 
Didirisiwa tse dingwe di akaretsa segaba le  setinkane. Segaba se tshwana thata le violin, ka go dirwa, mme se dirisa leseka le le lengwe le le hakisitsweng mo sebagabikeng. Fa setinkane sone se dirwa ka ditshipi tse difarologanyeng tse di se phaphathi mme di tshamekiwa jaaka keyboard. 

Ka nako  ya bokoloni, mokgwa wa mmino wa setswana o ne o kgalwa ka gore o ne o kaiwa fa  kgoreletsa ditlhabololo mo kgaolong le mo bathong. Go tsweng boipuso jwa Botswana, tsela kgotsa mekgwa ya mmino e ne ya busetswa mo tirisong, le fa mmino e le malwa go tsweng gongwe le gongwe mo Aferika (thata Aferika Borwa),  United States le Europa e setse e tsere phekeloe sele go ya ka fa e ratiwang ka teng.

==Mefuta ya mmino wa Setswana==
TSUTSUBE, PHATISE, HOSANA, HURU,DINAKA, SETAPA SA DIPHATE LE MMAMARUTLE.
Mmino wa Setswana fela jaaka mmino wa ditso tse dingwe, Ke sekgantshwane, ebile ke sekao sa Setshaba sa Setswana. O farologane ka mokgwa o o diragadiwang ka teng. bogolojang fa re lebile dikao tsa ditso tse dingwe mo Aforika. Didiriswa tsa teng ga se tsa manobonobo mme di natifisa pina thata, jaaka mokgwa wa go opa diatla, Matlhoa le diphala. Molodi wa pina ya Setswana o supa gore Batswana ke bo mang le gore Botshelo jwa bona bo ntse jang. Mo mminong go bonala Boitumelo, Kutlobotlhoko, Metshameko, kalafi, Kaloso le ditiro tse di amanang le setso tse di dirwang ngwaga le ngwaga jaaka go rapelela Pula le ka nako ya thobo.

==Mefuta ya Mmino==
==Tsutsube==
Tsutsube ke mmino o ka bonwang mo dikgaolong tsa Botswana mo go nnang teng Basarwa le Bakgalagadi. Gantsi le kgaolo tsa bogareng le bokone bophirima. Tsutsube ke mmino o amanang thata le ngwao le botshelo jwa Basarwa, ba e leng morafe o tshelang o ikaegile thata ka tikologo e ba agileng mo go yone. Go tshela ka ngwao e e sa kgotlelesegang ga Basarwa go itshupang thata mo mminong wa Tsutsube, o ka lemoga dilo dile dintsi tsa ngwao ya Basarwa mo mminong wa bone jaaka Bongaka, go bapala maungo a naga, kapei, diphologolo ka farologana ga tsone, letsomo le didirisiwa tsa letsomo, metlhale ya itshetso mo nageng, tumelo kgotsa kobamelo modimo kgotsa medimo le badimo le metshameko ka go farologana ga yone. 

==Phatise==
Phatise ke mmino o o tlholegang mo merafeng ya Bangwaketse le Bakwena. O tumile thata kwa Bokwena e bile o binwa thata ke bo rre. Bothakga jwa o na botswa mo go tswakatswakannyeng Maoto, mo go bidiwang morabaraba. Kana morabaraba ke motshameko wa Setswana o o nang le matswakabele.

==Hosana==
Hosana ke mmino o o binwang thata ke Bakalaka, o binwa fa go rapelelwa pula. Fa o binwa go aparwa bontsho le bosweu. Bontsho bo supa maru a mantsho a pula, fa bosweu bo supa gona ga pula kgotsa metsi.

==Huru==
Huru ke mmino wa se ka motshameko wa basimane, o tlwaelegile thata mo morafeng wa Basarwa ba ba nnang kwa kgaolong ya Gantsi. Ba bine ba etsisa diphologolo fa ba o bina.

==Dinaka==
Dinaka ke mmino o bonalang thata mo dikgaolong tsa Botlha-tsatsi tse di mo tikologong ya noka ya Limpopo e e kgaoganyang Botswana le Aferika Borwa. Ke mmino o mo Botswana o bidiwang mmino wa Babirwa mme kwa Aferika Borwa o bidiwa mmino wa Sepedi mme merafe e mebedi e ele morafe ole mongwe mme o bidiwa ka maina a farologaneng. Dinaka ke Leina la mmino o mo mafatsheng o mabedi le le amogelesega gape le itsege hela thata. Ke mmino o nang le sedimo (kobamelo badimo) o ka one morafe oka ipelelang letlhafula (Dikgafela) kgotsa paka e ntle, morafe o ka rapedisa pula kgotsa wa ipelela moletlo o motona jaaka meletlo ya bogosi.Dinaka di binwa ke banna le basadi ba apere diaparo tsa ngwao kgotsa tsa bone fela tse gantsi di sa patelesegeng go tshwana, mongwe le mongwe o tsena mo mminong ka se a se apereng le se a se tshwereng jaaka phala kana lonaka e ka nna la kgomo kana phologolo mme moropa ke nngwe ya didirisiwa tsa konokono. moopedi o tlhabeletsa pina (kosha) mme morafe kgotsa setlhopha se mo arabe ka go opela, ba bina ka maoto ka tsela o ka bonang okare ba faapana, ba letsa melodi le megolokwane
==Setapa sa diphate==
Setapa sa diphate ke mofuta wa setapa o o tlwaelegileng kwa Ngwaketse. Se bidiwa sa diphate ka go re bogologolo se ne se dirisediwa matlalo e seng matlhoa jaaka gompieno. Ke mmino o o biniwang ke borre. Bo mme ba ka bina fela fa borre ba ba tsaya ba ba binisa, mme le gale fa bo rre ba tswelela ka go bina, ba itlhokomodisa bo mme, bo mme ba ka tsena fela fa pele ga bona ba theta, go dira jalo go bidiwa konkomi, ka gore ba be ba ba konkometsa mme go sa re e sepe. Ka na gatwe konkomi ka fa morago ka fa pele kgomo di a tswa.

==Mmamarutle==
Mmamarutle ke mmino o o fitlhelwang thata mo Lehurutshe, o binwa fa go robiwa. 

==Dikgoge tse dingwe==
[http://tlhalefang.com/setswana/mmino.html Botswana]

==Dipadi tse dingwe==

<ref>http://tlhalefang.com/setswana/mmino.html</ref>
{{Reflist}}
