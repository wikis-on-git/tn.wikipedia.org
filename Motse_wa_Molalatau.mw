{{Location map|Botswana|lat=-22.07369|long=28.59825|caption=Location of Molalatau}} 
Molalatau  ke motse o o mo kgaolong ya legare mo Botswana. O bonwa kwa bolhaba jwa  nko ya  Botswana, mo teng ga sekgele sa dikhilomethara tse di makgolo le  [[Zimbabwe|Zimbabwe]] gape le [[Zimbabwe|Afrika Borwa]]. Mo palo bathong ya ngwaga wa 2001 dipalo di ne di le 1,788 tsa batho.
Ga gona sepe se banni ba ikaegileng ka sone go tsholetsa itsholelo ya bone ka gore banni ke balemi ba ba lemelang go itsetsa.

Molalatau o biditswe ka leina la noka e e fetang mo bokone jwa motsana  gape e bonwa mo sekgeleng sa dikhilomethara tse di masome a mabedi go tsweng  motseng wa [[Bobonong|Bobonong]] yo o eleng one o o fang ditirelo mo kgaolong . Banni ba Molalatau ke  Babirwa gape ba bua puo ya sebirwa  ka tlholo ba tswa kwa botlaba jwa nko ya  lefatshe  mo lefelong go dikologa fa dinoka di kopanelang teng ya  Limpopo le Motloutse. Ba ne ba patikiwa go tswa mo lefelong le ke barongwa ba ga Mmamosadinyana go fa kompone ya British South Africa Company e eileng ya fiwa lefatshe le ba atlolosa boleele jwa noka ya Limpopo mo teng ga  Botswana ke Khama III. 

Batho ba ba ne ba eteletswe pele ke kgosi  Malema morago ga go nna le dikgogakgono le puso ya barongwa ba ga Mmamosadinyana e direla go tsweng [[Serowe|Serowe]].

==Dikhutlola dingwe di tla seegelwa fa thoko==
Mopalamente wa Bobirwa, Rre Shaw Kgathi a re ka ntata ya kwelo tlase ya itsholelo, ditiro dingwe tsa ditlhabololo di tlaa seegelwa fa thoko lefatshe ka bophara go balelwa kgaolo ya Bobirwa.A re mafatshe a neng a reka diteemane tsa lefatshe leno le o ne a amilwe ke kwelo tlase ya itsholelo, a re seemo se, se ka nna sa felela se bakile go kgaolwa ga babereki mo ditirong.Legale mopalamente a re mme e tlaare fa seemo sa itsholelo se ka tokafala ke gone ditiro tse di tlaa dirwang, a tlhalosa fa go na le tse di tlaa tswelelang di dirwa jaaka go agwa ga letamo la Thune le a reng go setse go simolotswe, go agwa ga matlo a bodiredi le go betlwa ga tsela ya Bobonong/Tsetsebye.Rre Kgathi yo a neng a buisa diphuthego tsa kgotla kwa metseng ya Motlhabaneng, Mathathane le Molalatau o boletse fa go le botlhokwa gore setshaba se nne le seabe mo ditlhabololong le go thusa go atolosa itsholelo go na le go baya fela pusong.Kgathi yo gape e leng tona wa banana, metshameko le ngwao a re, dikomiti tsa ditlhabololo tsa metse le dingwe di tshwanetse tsa tswa ka maano a go dira madi ka ditsela tsedi farologanyeng go tlhabolola metse ya bone.Mo dikganyeng tse dingwe mopalamente o gwetlhile batsadi go tsaya thuto ya bana ka tlhwaafalo mme ba tshwaragane le barutabana ka jaana thuto e le yone motswedi wa botshelo mo matshelong a gompieno a diphetogo.A re ba rotloetse bana go itebaganya le dithuto tsa bone go na le go inaakanya le nno tagi, boganana, tsa marato le ditiro tsa borukhutlhi ka gore, dika ba senyetsa bokamoso jwa bone, a re ba ba feditseng sekole ba sena ditiro ba inaakanye le mananeo a banana a dithuso go itirela bokamoso.

==Banni ba akgolwa==
Legale Rre Kgathi o ne a akgola dikole tse di dirileng sentle mo maduong a ngogola, a re ba itsolopanye go dira ka bonatla go feta fa ba dirileng teng.A re mme tse di saletseng kwa morago o kopa barutabana ba ba neelang tshwene marapo go dira natla ka gore metlha ga se ya maloba ka jaana go berekwa ka dielo.A re bone e le barutabana ba neetswe thuto e e ba sologetseng moelemo mo matshelong a bone mme le bone ke tshwanelo gore ba neele bana thuto e e tla a solegelang molemo bokamoso jwa bone.O bile a kopa banni ba metse e, gore fa ba na le mathata a a tlhokanang le thuso ya gagwe ga ba tshwanela go emela diphuthego tsa kgotla, a re ba ikopanye le ba ofisi ya gagwe, ya ga molaodi kana ya mogolwane wa khansele go kopa thuso.Modula setilo wa lekgotlana la kabo ditsha la Bobonong, Rre Morgan Makgasane a re ba dumalane gore gonne le koketso ya lefatshe kwa ba ka atolosetsang ditsha tsa masimo a batho ba motse wa Motlhabaneng teng.Rre Makgasane a re sebe sa phiri ke gore ba na le bothata ba gore batho bangwe bane ba ipeile masimo, a a reng a ka dira gore bangwe ba tlhaelelwe ke lefatshe.Modulasetilo a re ba setse ba segile ditsha tsa masimo a motse oo, dile masome a mararo mme ba tsweletse ka go sega, a re bothata jo bongwe ke gore lefatshe la bone le na le matlapa a mantsi le melapo mme se se bo dira gore lefatshe le ngotlege.Fela jaaka kwa metseng e mopalamente e tshwareng diphuthego kwa go yone, banni ba metse e ba supile matshwenyego mabapi le bogodu jwa loruo jo ba reng bo dirwa ke batho ba lefatshe la Zimbabwe.Banni ba motlhabaneng ba ne ba ngongoregela gore batlhoki ga ba thusiwe sentle le gore bana ba sekole ba ba tlhokang ba thusiwe go fitlhelela ba fetsa dithuto tsa bone gona le gore ba thusiwe go ema bale dingwaga dile 18.Mogolwane wa boipelego, Rre Sandy Molosiwa a re bana ba ba tsenang sekole ba thusiwa go fitlhelela ba fetsa dithuto tsa bone fa ba sekasekilwe go bonnwe letlhoko la bone.

==Dikgoge tsa kwa ntle==
[http://www.dailynews.gov.bw/ Botswana/Molalatau]

==Dipadi tse dingwe==
{{reference}}

{{coord|22|4|25|S|28|35|54|E|display=title}}
[[Category:Kgaolo ya Legare (Botswana)]]
[[Category:Metsana mo Botswana]]
