{{Unreferenced|date=June 2009}}
'''Lefoko la Kgalagadi'''  le raya lefelo la lenyora. Ke lefelo la tlholego le le tlholegileng mo Borwa jwa Aferika.

Lefelo le leka tlhaloganyesega motlhofo e le lefelo la tlholego kgotsa lengwe la mafelo a dikgaolo mo Botswana, le le itsegeng ka leina la Kgalagadi District lentswa Hukuntsi e le motse mogolo. Lefelo le itsege thata ka tiriso ya puo ya SheKgalagari kgotsa lefelo laKgalagadi Transfrontier Park.

==Letsatsi la Ngwao mo Kgalagadi==
Mogolwane wa lephata la bodiragatsi le ngwao o gakolotse merafe ya Kgalagadi go ema ka dinao mme ba tsosolese ngwao tsa bone ka go lebega e nyelela jaaka lefatshe le inaakantse le ditlhabololo tsa sesha.Mme Dineo Phuti o buile jalo mo phuthegong ya kgotla mo Tshabong ka Mosupologo jaaka kgaolo ya Kgalagadi e ipaakanyetsa go tshwara letsatsi le ngwao ka kgwedi ya Motsheganong e le 22 mo Tshabong ka jalo a re merafe ya Kgalagadi e tshwanetse ya supa ngwao ka mekgwa le ditumelo, kapari, moopelo le ditso.
Mme Phuti a re letsatsi la ngwao le tshwarwa ngwaga le ngwaga mo dikgaolong ka go farologana go supa ngwao tse di farologanyeng tsa merafe ya Botswana a tlatsa ka gore se se dirilwe ka maikaelelo a go tsosolosa ngwao e go lebegang e nyeletswa ke ditlhabololo.
O supile gape gore letsatsi la go somarela le go tsosolose ngwao le simolotse go tshwarwa ka ngwaga wa 1998 mo Botswana ka jalo a re banni ba kgaolo ya Kgalagadi ba tshwanetse ba ema ka dinao ba tshwaragana go keteka letsatsi la ngwao mme ba rute le bana.
Mme Phuti a re botho jwa bana jo bo duleng mo tseleng bo a tshwenya ka jalo a re ke nako ya gore batsadi ba itlharabologelwe mme ba godise bana ka lorato ba dirisa metlhale e bopang setho.

O gakolotse morafe go lemoge fa thulaganyo ya go baakanyetsa letsatsi le e se tiro ya bodiredi, ka jalo a re ofisi ya ga molaodi ke go kaela morafe jaaka o baakanyetsa letsatsi le e seng go tsaya tshwetso ya tse di tlaa dirwang ka letsatsi le.
O kopile morafe go tshwaraganela tiro gore e atlege mme ba akaretse tsotlhe tse di tla a supang ngwao ya merafe ya Kgalagadi.Mongwe wa batsena phuthego e bile e le moruti, Rre Frans Masetlane a re botshelo jwa gompieno bo laolwa ke tiriso ya madi le ditlhabololo tsa sesha mme tse tsotlhe di nyeleditse ngwao ka setshaba se itshetsa ka go bereka ba sa dire ditiro tsa Setswana tse di supang ngwao.Kgosana wa Matlhatlaganyane, Rre Piet Kraatze a re dikomiti tse di tlhophilweng go baakanyetsa letsatsi le di tshwanetse tsa netefatsa gore merafe yotlhe ya Kgalagadi e tsaya karolo mo meletlong ya letsatsi la ngwao.
Rre Kraatze a re bodiredi bo na le go laola, morafe o kgapelwa ko thoko ka jalo tiro e felele e sa wela sentle.

==Dijo tse di faphegileng tsa Baithuti==
Morago ga go lemoga fa kgaolo ya Kgalagadi Borwa e tlhaelelwa ke magapu ka temo e le ko tlase, khansele potlana ya Tshabong e tsere tshwetso ya gore baithuti ba dikolo tse di potlana ba fiwe madila.Modulasetilo wa khansele potlana ya Tshabong, Sam brooks o buile se bosheng jaaka a ne a bula phuthego ya makhanselara a re dipula tse di boutsana di dirile gore temo e nne kwa tlase.Rre Brooks a re le fa go ntse jalo, khansele e tsere tshwetso ya go fepa baithuti madila ka a le motlhofo go bonwa mo baruing ba kgaolo.
O kopile makhanselara go rotloetsa barui mo dikgaolong tsa bone go rekisetsa dikolo madila , a tlatsa ka gore mo mafelong a go nang le magapu a lekanyeng boeteledipele jwa dikolo bo letelelwa go a reka.Le fa gontse jalo makhanselara mangwe ba ne ba supa fa ba sa dumele gore kgaolo ya Kgalagadi borwa ga e kgone go ntsha magapu a lekanyeng, ka e le nngwe ya dimela tse di dirang sentle ka jalo ba re go letelelwe ba ba nang le magapu go rekisetsa dikolo.
Mokhanselara wa Tsabong Bokone, Mock Ntau, a re ga a dumele gore magapu a mo Kgalagadi Borwa ga a lekana go fepa dikolo ka go lebega balemi ka bontsi ba kgone go lema.

==Dikgoge tsa kwa ntle==
[http://www.gov.co.bw Botswana]


{{coord|25|S|22|E|source:ptwiki_region:BW_type:adm1st|display=title}}

[[Category:Ditsa tlholego mo Aferika]]

{{Botswana-geo-stub}}

[[de:Kgalagadi District]]

[[en:Kgalagadi]]
[[es:Distrito de Kgalagadi]]
[[fr:District de Kgalagadi]]
[[it:Kgalagadi]]
[[no:Kgalagadi District]]
[[pt:Kgalagadi (distrito)]]
