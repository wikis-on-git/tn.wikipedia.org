{{db-author}}
[[File:Novel Coronavirus SARS-CoV-2.jpg|thumb]]
'''Bolwetse jwa mogare wa Khorona wa 2019 (COVID-19)''' ke bolwetse jo bo go amang fa mongwe yo o setseng a tshwaeditswe ke mogare wa Khorona (Tlhakatlhakano e e Bogale e e Tseneletseng ya Khemo ya Mogare wa Khorona 2) a tshwaetsa batho ba bangwe.<ref>{{Cite web|url=https://www.who.int/emergencies/diseases/novel-coronavirus-2019/technical-guidance/naming-the-coronavirus-disease-(covid-2019)-and-the-virus-that-causes-it|title=Naming the coronavirus disease (COVID-19) and the virus that causes it|website=www.who.int|language=en|access-date=2020-04-06}}</ref> Mogare o ka tshwaetsega ka go kopana thata le motho yo o tshwaetsegileng, kgotsa ka go ama dilo tseo di amilweng ke mogare o be o itshwara matlho, nko kgotsa mololo. Go tlwaelegile, gore mogare o nama ka marothodi a mohemo a a nnang gone fa motho yo o tshwaetsegileng a gotlhola kgotsa a ethimola. Mongwe le mongwe yo o leng bogaufi ba dimetara di le ka fa tlase ga 1.8 le motho yo o ethimolang kgotsa yo o gotlholang a tshwaetsegile, o mo maemomg a a kwa godimo thata a go ka tshwaetswa ke mogare. Mo gongwe, mongwe a ka tshwaetswa ke mogare ka go ama mafelo le dilo tse di tshwaetsegileng a bo a itshwara matlho, ditsebe le nko, kwa ntle ga go tlhapa diatla.<ref>{{Cite web|url=https://www.cdc.gov/coronavirus/2019-ncov/publications.html|title=Coronavirus Disease 2019 (COVID-19)|last=CDC|date=2020-02-11|website=Centers for Disease Control and Prevention|language=en-us|access-date=2020-04-06}}</ref>

== Tshimologo ==
Bolwetse jo, bo lemogilwe kwa Wuhan, e leng toropo kgolo ya kgaolo ya Hubei kwa China fa ngwaga wa 2019 o ya bokhutlong. Go tloga fo, bolwetse ba nama le le lefatshe. Ka 11 Mopitlwe 2020, Mokgatlo wa Lefatshe wa Pholo (WHO) o ne wa atlegenisa fa seno e "roborobo". "Leroborobo" ke fa seemo sa bolwetse se setse se ategetse kwa dikarolong tse dikgolo tsa lefatshe kgotsa lefatshe lotlhe. Dinaga tseo di amilweng ke mogare o, di itemogetse palo e e kwa godimo ya dintsho, le kgatelelo e e tseneletseng ya tsamaiso ya pholo ya tsone. Motsamaisi-Kakaretso wa Mokgatlo wa Lefatshe wa Pholo (WHO) Dr. Tedros Adhamon Ghereyesus, o supile, fa seno e se mathata a pholo ya sechaba fela, mme e le mathata a tla amang lefapha lengwe le lengwe â€“ ka jalo lefapha lengwe le lengwe, le mongwe le mongwe o tshwanetswe ke go tsaya karolo mo ntweng. 

== Afrika Borwa ==
Ga jaana [ ka di 2 Moranang 2020] go batho ba le 1 462 bao ba setseng ba tshwaeditswe ke mogare wa Khorona mo Aforika Borwa. Batho ba le batlhano ba setse ba bolailwe ke go tshwaetswa ke bolwetse, fa ba le 31 ba bone phodiso e e feletseng. Go ya ka Lefapha la Pholo la Naga, "Diphopholetso tse di leng teng di supa fa mogare o ka ama diperesente di le 60 tsa maAforika Borwa mo nakong e e rileng, mme e seng ka nako e le nngwe".<ref>{{Cite web|url=https://www.gov.za/Coronavirus|title=COVID-19 / Novel Coronavirus South African Government|website=www.gov.za|access-date=2020-04-06}}</ref> Go thibela go anama ga mogare, naga e beilwe ka fa tlase ga maemo a kganelobatho-go-tswa-mo-matlong go tloga ka 27 Mopitlwe 2020. Mo godimo ga moo, moporesitente Ramaphosa o umakile ka 30 Mopitlwe 2020 gore badiri ba le 10 000 ba lefapha la pholo ba romilwe go etela malapa mme ba dire batho diteko go tlhola mogare.

== Matshwao le Kalafi ==
Matshwao a a tlwaelegileng a tshwaetsego a akaretsa go gotlhola, mogote, letsapa le tlhaelo ya mowa. Matshwao a mangwe a ka akaretsa mesifa e e botlhoko, go tswa mamina, letshollo, kgokgotso e e botlhoko, go latlhegelwa ke go nkgella le mpa e e botlhoko. Fa mongwe a tshwaeditswe ke mogare wa Khorona, matshwao a ka simolola go bonala go tloga ka letsatsi la bobedi go ya go a le someamane morago ga tshwaetso, fela batho ba le bantsi ba tla bontsha matshwao malatsi a le matlhano morago ga tshwaetso. Batho ba le bantsi ba tla bontsha matshwao a a sa tsenelelang fela. Mo dikgetseng tse di masisi, tshwaetso e ka lebisa go bolwetse jwa borurugo jwa mafatlha le go phutlhama ga dirwe tsa mmele. 
Batho ba ka tshwaetswa ke mogare mme ba se bontshe matshwao. Seno se itsege jaaka tlhokamatshwao(asymptomatic). Le fa motho yo o tshwaeditsweng a sa bontshe matshwao ape, ba santse ba ka tshwaetsa batho ba bangwe bao ba amanang nabo. Seno ke lengwe la mabaka a a anamisang bolwetse jo ka bonako.
Dingaka di dira diteko tsa mogare wa khorona ka go kgwata motho yo o belaelwang a na le mogare ka fa nkong. Bolwetse bo ka lemogwa gape ka go dirisa mochini wa CT Scan.
Fa motho a bonwe a na le mogare, o tla bewa mo sepetlele mme a tlhaolwe go tswa mo bathong ba ba sa tshwaediwang. Le fa gone go sena kalafi ya mogare, batho ba le bantsi ba tla tila mogare fa ba bona thuso e e siameng ya pholo.

== Thibelo ==
Kanamo ya bolwetse e thibelwa segolo ka go boloka sekgala se se rileng magareng ga batho, le go tila ditlhopa tsa batho, le mafelo a ebelang ka ditlhopa tsa batho. Seno se itsege jaaka go tila kamano le batho. Fao kamano e sa tilegeng, tiriso ya sesira-sefatlhego (kgotsa go ithiba ka pampitshana kgotsa sekgono fa o gotlhola le fa o ethimola) le go rwala seatlana sa rabara go rotloeditswe. Mo godimo ga moo, batho ba tshwanetse go tlhapa diatla kgapetsa ka sesepa, kgotsa sanethaesara metsotswana e le someamabedi. Sa bofelo, batho ba gakololwa gore ba seke ba itshwara sefatlhego ka diatla tse di sa tlhapiwang. 

== Nopolo ==
{{Reflist}}
