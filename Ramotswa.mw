[[File:BW-Ramotswa.png|right|225px|Location of Ramotswa in Botswana]]

'''Ramotswa''' ke motse mogolo wa [[Balete]]. Motse yo o mo kgaolong ya Borwa Botlhaba mo [[Botswana]], go bapa le molelwane wa [[Aferika Borwa]] le Botswana, ko borwa jwa toropo kgolo [[Gaborone]]. Motse wa [[Balete]] o sephara sa dikilometara di le masome a mararo go tswa mo toropo kgolo ya Botswana. Motse o, o na le dikgaolo di le nne, tse mo go tsone go agileng balete di akaretsang [[Mogobane]], [[Otse]], [[Taung]] le [[Gabane]]. Le fa setswana sere ga e ke e etelelwa ke manamagadi pele, [[Morafe]] wa Balete o eteletswe pele ke Kgosi Mosadi Seboko, kgosi ya bobedi go nna mosadi mo lefatsheng la [[Botswana]].

[[File:Kgotla Kgolo.png|thumb|left|alt=Kgotla Kgolo ya Balete]]

=='''Ditso tsa Balete'''==

Morafe wa [[Balete]] o tlholega kwa [[Aferika Borwa]] mo kgaolong ya [[Kwazulu Natal]] ko gone baneng ba bua puo ya setebele. Morafe o o ne wa fudugela kwa [[Transvaal]] morago ga dipheretlhego tse di neng tsa nna teng kwa [[Kwazulu Natal]] ka dingwaga tsa 1876. Morafe wa [[Balete]] o iphitlhela jaana jaana o le fa [[Ramotswa]] gaufi le molelwane wa [[Aferika Borwa]].Go tsweng ka dingwaga tsa 1805 go fitlha mo ngwageng wa 2013, [[Balete]] ba eteletswe pele ke dikgosi di le lesome le boraro, palo e e akaretsa dikgosi tsa borre di le lesome le bobedi le mme a le mongwe.

[[Balete]] ke morafe wa Mandebele a [[Transvall]] go tswa [[Thohoyandou]]. Ke morafe o farologaneng le Mandebele a neng a ya go nna kwa [[Rhodesia]] o gompieno a bidiwang [[Zimbabwe]]. [[Balete]] ba ne ba thibeletse kwa [[Polokwane]] le kwa [[Madikwe]] ko bogosi bo ne ba fetesediwang mo go Kgosi Tlase, Kgosi Maphalaole o ne a letlelela morwa rragwagwe o mosalang morago go tswara se tlhopha se segolo sa morafe wa Balete mme se sa baka gore a latlhegelwe ke bogosi. Dikgotla mo [[Ramotswa]] di akaretsa: kgotla ya [[Goontsa]]  ba e leng babusi ba Mandebele a [[Transvall]], kgotla ya [[Kgosing]] e bogosi bo neng ba fudugela ko go yone gotswa ko [[Goontsa]], Kgotla ya [[Tshielong]], [[Goonare]], [[Goomoeng]] le Kgotla ya [[Gookobua]]. [[Balete]] ba ne ba reka moraka mme ba kopana le [[Batlokwa]] ka ngwaga wa 1929 go dira kampa ya dipoo. Moraka o ke one o ne wa dirisiwa go rua dipoo go godisa leruo la bone.

Motsana wa [[Taung]] o leng gaufi le [[Ramotswa]] o ne o dirisiwa ke [[Balete]] jaaka masimo go lema dijwalo, mo godimo ga moo motsana wa [[Taung]] o ne a dirisiwa e le maemelo a diterena kgotsa kotoisi go thusa banna baba neng ba bereka mo meepong ya [[Aferika Borwa]] go kgona go ya tirong le go boela gae. Maemelo a diterena kgotsa Kotoisi a ne a bidiwa [[Ramotswa]] Station mme gone go na le banna ba [[Barotsi]] ba berekela mo maemelong a. Banna ba [[Barotsi]] ba ne ba tserwe ko Bokone jwa [[Rhodesia]] o gompieno a bidiwang [[Zambia]]. Banna ba [[Barotsi]] ba ne ba bua sekgoa mme se sene se dira gore ba kgona go utlwana le go dirisanya le makgoa, se sene se ba neela maemo a kwa godimo go na le merafe e mengwe mo karolong ya [[Borwa jwa Aferika]].

Dipego di bua gore malwapa a [[Balete]] ne ba batla banna ba [[Barotsi]] ba nyala bana ba bone ba basadi gore ba kgone go nna le 
sebaka kgotsa monyetla wa go ja dijo tsa sekgoa jaaka rice tse [[Barotsi]] ba neng ba dija. [[Barotsi]] ba ne ba nyala basadi ba [[Balete]] mme ba ikagela metsana mo [[Taung]] gautswane le maemelo a diterena a Balete. Metsana e neng ya Bopiwa ke Banna ba [[Barotsi]] ba ba nyetseng basadi ba [[Balete]] e ne ya gola mme ya feletsa e le bonno jwa sennela ruri, kgolo ya bonno e ne ya dira gore motse o fetolwe leina go o bitsa [[Taung]]. Leina la [[Taung]] le tserwe mo nokeng e fetisetsang metsi mo lefelo le go tswa kwa [[Mogobane]]. Ke leina le legologolo le le rayang noka, morafe wa [[Bazezuru]] o ne wa tswa [[Lobatse]] o ne wa ikgolaganya le morafe wa [[Barotsi]] moragonyana.

[[Otse]]: Balete ba ba neng ba tswa [[Aferika Borwa]] ba i le ba thibelela kwa [[Otse]]. [[Otse]] o ne a bidiwa Letsekela ka mabaka a motswedi wa metsi go tsweng mo lentsweng, go ne jaana go na le letamo gautshwane le sekolo se sebotlana. [[Otse]] ka tlholego e ne le moraka mme moragonyana a fetoga go nna maemelo a diterena. Lefelo le ne le tletse ka merafe e farologaneng e a karetsa [[Mandebele]] a [[Transvaal]], [[Bahurutshe]], [[Baherero]], [[Bakaa]], [[Batswapong]] le [[Baxhosa]]. [[Makgoa]] a ne a bitsa [[Otse]] bare Otsi. Ka fa tlase ga bogosi jwa ga [[Kgosi]] [[Baitlotli]] go ne go na le batho ba le bantsi thata mo kgotleng ya Ntlha ya godimo, se se ne sa pateletsa kgotla go sutisetswa kwa Ntlha ya tlase go thusa mo kgodisong ya motse le go thusa go o ketsa dipalo tsa dikgotla. Kgosi Maletenyane II o ne a tsaya bogosi mo go rragwe. Ngwana wa gagwe wa mosimane o ne a bitswa Israel kgotsa Tsoorre o ne a tsena mo bogosi morago ga gore rragwe a tlhokafale. Kgosi [[Israel]] o ne a berekela ko [[Aferika Borwa]] mme o ne a tsisiwa mo gae go tla go busa go simologa ka dingwaga tsa [[1964]] go ya ka [[1999]]. Ngwana wa gagwe ebong Rre Ronald Tsetse o ne a tsaya bogosi go fitlhelela ka ngwaga wa 2005 fa a tlhokafala. Ka ngwaga wa [[2006]], morwarragwe Ronald Tsetse e bong Mothusi Tsetse o ne a tsaya bogosi. Kgotla e kgolwane e bitswa gotwe Maletenyane mme go na le dikgotlana di le supa.


[[Category:Botswana]]
