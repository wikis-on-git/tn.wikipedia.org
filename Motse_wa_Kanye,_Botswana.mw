#REDIRECT [[Kanye]]

==Banni ba gakolotswe go bopagana go tlhabolola motse==
Mothusa tona wa dikgaolo mme Botlogile Tshireletso o gakolotse ba dikomiti tsa ditlhabololo tsa motse wa Kanye go nna seopo sengwe, go dira ka natla go isa ditlhabololo kwa morafeng.Mme Tshireletso o ntshitse kgakololo eo mo phuthegong e a neng a e tshwere le ba dikomiti tsa ditlhabololo tsa motse bosheng go lekodisana ka tse di amang dikomiti tseo, di akaretsa mananeo a tsone, a di a kgonneng le a a padileng ga mmogo le ditharabololo tsa bothata jo.O tlhalositse gore diphuthego di tshwana le tse, di botlhokwa ka, ka tsone ke gone go ka bonwang gore a ditlhabololo di goroga kwa bathong le go bona gore mananeo a tshwana le la Ipelegeng a ntsha maduo a a nang le boleng.

A re dikomiti tsa ditlhabololo tsa motse ke tsone di tsenyang leitlho mo ditlhabololong, a tlhalosa fa lephata la gagwe le tlhophile go nna le phuthego go sekaseka gore ditlhabololo di tsamaya jang le go amogana megopolo le ba ba amegang.O gakolotse baduladitilo ba dikomiti tsa ditlhabololo tsa motse go etelela pele mananeo a Ipelegeng ka kelotlhoko ka ke bone ba itseng dikgwetlho tse di amang mananeo a.O tlhalositse fa ditogamaano tse di beetsweng fa thoko ka ntlha ya letlhoko la madi, di beilwe leitlho gore fa itsholelo e tokafala di bo di dirwa mme a re ba tlaa tsaya dikgakololo tsa VDC tsia ka dinako tsotlhe.O rotloeditse ba dikomiti tsa ditlhabololo go nna ba fana sebaka, ba ntsha megopolo mme e sekasekiwe gore maduo a tle a bonale.Mme Tshireletso o kopile ba VDC go fokotsa dikoloto tsa bahirisi ba matlo ka go dira ditumalano le batho pele ga ba tsena mo matlong ka go netefatsa gore ba duela leng le gone go netefatsa gore madi a a phuthwa pele ga kgwedi e felela ruri.

O rotloeditse ba dikomiti ka go farologana go fa batho maele a go itirela go leka go nyeletsa lehuma a re ba seka ba lebagana le go thapa batho mo Ipelegeng le go ba phakisa fela.Moeteledipele wa komiti e tona ya ditlhabololo tsa motse Rre Patson Motswagae, o ne a lekodisa mothusa tona ka maikaelelo a bone a go nna le melelwane ya bone e e ba farologanyang le ya sepolotiki gore ba kgone go itebaganya le ditlhabololo.O kopile mothusa tona go tsibogela letlhoko la dikomiti tsa gagwe a tlhalosa fa di lebalwa fa go dirwa tshekatsheko ya madi.E re dikgang di eme jalo, Rre Kagiso Moleti o tlhalositse fa ditlhabololo di dirwa ka botlhale e seng ka thutego mme a kopa dikomiti go tlhagafala go itirela.Batsena phuthego ba ne ba supa matshwenyego mabapi le go sa dirisaneng sentle ga bone le ba boipelego.Ba kopile mothusa tona go bona gore ba ka golaganya dikomiti jang le maphata a mangwe a puso gore ba kgone go ntsha maduo.Fa a araba, mothusa tona o ne a tlhalosa fa go tlaa sekasekwa sebaka se komiti e se tsayang gore e tle e ntshe maduo.O supile fa go tlaa tsibogelwa dingongora dipe tse di amang ba boipelego ka a supa fa di golela pele.O kgothaditse dikomiti tsa ditlhabololo tsa motse, makhanselara,dikgosi,le badiri ba boipelego go dira mmogo.

==Dipadi tse dingwe. ==
{{Reflist}}

== Bangwe ba ba itsegeng ba  Bangwaketse ba tswa Kanye ==
*Quett Masire - Tautona ya pele ya Botswana
*Kgosi Seepapitso wa bone- Moemedi wa lefatshe la Botswana ko lefatshing la China e bile e le moeteledi-pele wa Ntlo ya Dikgosi
*Rre Archibald Mogwe - tona wa mafatshe a sele
*Rre Kentse Nchi Rammidi- Mopalamente wa kgaolo ya Kanye Bokone gape le mothusa-tona wa dikgaolo le metse
*Rre Morulaganyi Kgasa- mokwadi wa Thanodi ya Setswana
{{Capitals of Districts of Botswana}}

{{Botswana largest cities}}

[[Category:
Mafelo a a nang le batho ba bantsi mo Botswana]]
[[Category:Ditoropo kgolo tsa Botswna le Dikgaolo]]
[[Category:Kgaolo ya Borwa (Botswana)]]

{{Botswana-geo-stub}}
