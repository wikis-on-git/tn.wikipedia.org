'''Fela fa letshololo le simolotse ngwana, mo siele dino (e seng dino tagi)kgapetsa kgapetsa go feta jaaka gale go thibela tatlhegelo ya metsi mo mmeleng.'''<br />
'''Dingwe tsa dino tse di tshwanetseng ke'''<br />
* Kgodu ya setampa kgotsa ya raese, moro le dijo tse dingwe tse di metsi jaaka motogo wa ting.
* Mashi a lebele, dino tse di dirilweng ka mashi jaaka madila le yokate.
* Metsi a a phepa le matute a maungo.
* Motswako wa letshololo o o fiwang kwa kokelwaneng fa o le teng mo gae: '''Tlhakanya jaana:''' pakete ya ORS + lithara ya metsi a a bedileng a sena go tsidifala.<br />
'''Ela tlhoko''': Siela ngwana dino tse jaaka a batla.<br />
=== Fa ngwana dijo kgapetsa kgapetsa go thibela go latlhgelwa ke mmele ===<br />
==== Fa ngwana dijo ====
* Tse di kgobilweng gore di silege motlhofo mo maleng.
* Tse di apeilweng mo bosheng
* Dijo tse di siametseng ngwana yo o tshololang ke tse: motogo wa ting, motogo o o tsentsweng dikotla jaaka mafuranyana (cooking oil), botoro, kgotsa [https://en.wikipedia.org/wiki/Peanut_butter botoro ya manoko] (peanut butter). Phaletshe e e nang le mafura, mashi a lebese kgotsa madila, ditapole, mae a a bidisitsweng, borotho jo bosweu, merogo, nama ya koko, ya kgomo kana tlhapi.
* Matute a maungo kgotsa dibanana.
* Fa ngwana dijo kgapetsa kgapetsa, garataro kgotsa go feta foo ka letsatsi.
* Fa letshololo le eme, okeletsa ngwana dijo letsatsi le letsatsi gore a bone nonofo le dikotla tse di mo latlhegetseng fa a ne a tsholola.<br />
=== Isa ngwana kwa kokelwaneng fa a supa dikai tse: ===
* Fa a sa nne botoka
* Fa a tsholola kgapetsa kgapetsa
* Fa a sa nwe kgotsa a sa je sentle
* Fa a phaphalala legano kana a tshwarwa ke lenyora thata.
* Fa a lebega a lapile.
* Fa a gotetse
* Fa matlho a wetse
* Fa phogwana e wetse (mo maseeng)
* Fa letlalo la gagwe le phaphaletse ebile le ema fa le tshwarwa ka go pitlaganyediwa fa gare ga menwana jaaka e kete o a notiwa<br />
==== '''Ela tlhoko:''' ==== Dipalo tse di mo setshwantshong di tsamaelana le dingwe tsa dikai tse di kailweng fa go dimo.[[File:Dikai tsa fa o latlhegetswe ke metsi a mmele.jpg|thumb|Dikai tsa fa o latlhegetswe ke metsi a mmele.]]
