{{Orphan|date=February 2009}}
{{Location map|Botswana|lat=-21.02212017070|long=26.68499868798|caption=Location of Matsitama}} 
Matsitama ke motse o o mo kgaolong ya legare mo Botswana. Motsana o o mo bophirima jwa toropo ya [[Francistown|Francistown]], toropo ya bobedi mo Botswana, gape o nale sekolo se se potana. Mo palo bathong ya ngwaga wa 2001 dipalo tsa batho di ne di le makgolokgolo le boraro.

==Tautona o etela Matsitama==
Moagi wa Matsitama, Rre Gofaone Masole, o lebogetse loeto lwa ga Tautona la bo≈°eng kwa motseng oo, lo a reng ka lone banni ba bone dithuso tse dintsi tse go neng go lebega badirelapuso ba goga dinao go ba di tsisetsa.Rre Masole o ne a bua mo phuthegong ya kgotla e e neng e buisiwa ke Mothusa Tona wa Dikgaolo, Mme Botlogile Tshireletso. Mme Botlogile o ne a tsisitse dikarabo tsa dipotso tse di neng di boditswe mo phuthegong ya kgotla e e neng e buisiwa ke Tautona Lt Gen Seretse Khama Ian Khama kgwedi e e fetileng e le 25.
Rre Masole a re e ntswa bangwe ba ne ba re loeto loo ke lwa sepolotiki, bone e le banni ba Matsitama, ba a le lebogela e bile ga ba a itumelela pampiri nngwe ya dikgang e e neng e bua ka ditlhopho tsa Tonota Bokone mme ya felela e umaka loeto lwa ga Tautona.
A re fa e le gore ke boammaaruri gape gore Kgosi ya motse oo, Rre Reuben Ketlhobogile, o buile gore Tautona ga a mo rerisa ka loeto lwa gagwe ka e le Mosarwa, o maswabi ka mafoko a kgosi ka jaana e se mo Matsitama fela kwa Tautona a tlang a sa bolela.

Fa a tswa la gagwe, Kgosi Ketlhobogile o ne a re mafoko a pampiri eo e reng o a buile ga se nnete. A re mokwadi wa pampiri eo o ka tswa a dirisitse leina la gagwe fela mme mafoko e se a gagwe. A re ga a ka ke a nna kgatlhanong le loeto lwa ga Tautona ka gore jaaka moeteledipele wa lefatshe, o na le tshwanelo ya go etela gongwe le gongwe kwa batlhophing ba gagwe.

==Setshaba se a ikuela==
Gone mo phuthegong eo, banni ba ne ba ngongoregela gore bana ba bone ba tsena sekole kgakala kwa Zwenshambe mme ba tlhoka koloi ya go ba rwala fa dikole di bulwa.Ba ne ba re fa bana ba tsena kwa sekoleng se segolwane sa Dukwi, ba ne ba tsewa ka koloi ya khansele mme jaanong ga ba tsewe le ntswa sekole sa Zwenshambe se le kgakala thata.Fa a araba matshwenyego ao, Mmaboipelego yo mogolwane mo kgaolong potlana ya Tutume, Mme Baledzi Makubate o ne a tlhalosa gore koloi ya khansele e tsaya bana ba ba kwadisitsweng gore ke ba batlhoki, ba ba mo lenaneong la tennyanateng le ba dikhutsana fela.A re go bo koloi ya khansele e ne e tsaya bana botlhe, e ne e le phoso ka jalo a kopa batsadi go ikopanya le mmaboipelego wa bone go leka go rarabolola seemo se.Mothusa Tona wa Dikgaolo, Mme Tshireletso o ne a kgalela ba ofisi ya boipelego go bo ba tlhokile go tlhalosetsa batsadi kwa tshimologong gore bana ba ba nang le tshwanelo ya go tsewa ke bafe.O ne gape a kgala banana go bo ba neetse tshwene marapo mme ba kgatlhiwa ke go nna ba re ba batla go kwadisiwa mo lenaneong la batlhoki, a re ba tshwanetse go ikopela madi a banana mme ba itshimolole dikgwebo.

==Dipadi tse dingwe.   ==
{{reference}}

{{coord|21|1|20|S|26|41|6|E|display=title}}
{{botswana-geo-stub}}
[[Category:Kgaolo ya legare ya Botswana.]]
[[Category:Metse mo Botswana ]]


[[en:Matsitama]]
