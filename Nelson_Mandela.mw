==NELSON ROLIHLAHLA MANDELA==
Nelson
Mandela ene ele molwela kgololesego kgathanong le kgonkgontsho ya letso le
mmala mo lefatsheng laa africa borwa. Rre Nelson Mandela o tshotswe ka ngwaga
wa 1918 kgwedi ya phukwi e tlhola malatsi ale lesome le boherabobedi mo
kgaolong potlana ya afrika borwa e bidiwang Qunu, ene ele ngwana wa ga Rre
Nkosi Mphakanyiswa Gadla Henry yo ileng a thokafala ka ngwaga wa 1930 le
Noqaphi Nosekeni yo ene a thokafetseng ka ngwaga wa 1968.Rre Nelson Mandela o ne a ithutela dithuto tsa semolao ko dikolong
tse dikgolwane tsa Fort Hare University le University of witwatersrand a nna mo
toropong ya Johanesburg kwa neng a simolola go inakanya le sepolotiki se se
kgathanong le kgethololo ya letso le mmala o ile a felela a tsenelela mokgatho wa
sepolotiki wa African National Congress (ANC) ko a ileng a nna mosimolodisi wa
mokgatho wa banana wa ANC.

Rre Nelson Mandela o ne a tsena sekolo se se potlana ko motsaneng wa Qunu ko morutabaneng wa gagwe Mme Mdingane a ileng a mo fa leina la Nelson ka ene ele ngwe ya ditsetlana dingwe gore moithuti mongwe le mongwe a fiwe leina la tumelo ya sekeresete.O dirile dithuto tsa gagwe tse dikgolwane ko Clarkebury Boarding Institute le ko Heldtown.

Nelson Mandela o ile aya go dira dithuto tsa itshupo bokgoni (Arts) ko mma dikolo wa Fort Hare  ko a sa nnang le tsono ya go fetsa dithuto tsa gagwe morago ga a sena go tsenelela mogwato wa bana ba sekolo mme o ne a kojwa mo sekolong.

	O ne a ya go feleletsa dithuto tsa gagwe ko mma dikolo wa afrika borwa ka ngwaga wa 1943 o ne a boela ko mma dikolong wa Fort Hare goya go fiwa setlankana sa gagwe sa gore o feditse dithuto tsa gagwe.
