[[Image:SeretseKhama.jpg|thumb|right|Seretse Khama]]
'''Sir Seretse Khama''' (July 1, 1921 - July 13, 1980) ke ene tautona wa ntlha wa lefatshe la [[Botswana]]. O gakologelwa lefatshe ka bophara ka go tiisa kgotso le thokgamo mo [[Botswana]].

==Botshelo go tswe bonnyeng le Thutego==
Seretse o tshotswe ko [[Serowe]], mo [[Bechuanaland]] e le ngwana-a-ngwana wa ga [[Khama III]] kgosi ya [[Bangwato]]. O biditswe Seretse go lebeletswe gore seretse fa se tlhakane le metsi, se a kopana ka jalo go katwe ke ''mokopanya setshaba''. Seretse o ile a nna kgosi ya [[Bangwato]] ka ngwaga wa 1925, a le dingwaga tse nne fela, morago ga loso lwa ga rraagwe, mme Tshekedi Khama o ne a mo tshwarelela.

O ne a tsena dikolo tse dikgolwane kwa [[Aferika Borwa]], mme morago a ya go tsena kwa [[Fort Hare University College]], gone kwa [[Aferika Borwa]]. O ne a dira ngwaga o le mongwe kwa Balliol College, Oxford kwa ga Mmamosadinyana, mme morago a ithutela tsa molao kwa Inner Temple kwa Lontone.

==Nyalo le go lelekwa==
Ka Seetebosigo ka ngwaga wa 1947, Seretse Khama o ne a kopana le [[Ruth Williams]], mme wa lekgoa mo Lontone. Morago ga ngwaga, ba ne ba nyalana. Lenyalo le la morafe o montsho le o mosweu, le ne la seka le amogelwa ke Goromente wa apareteiti kwa Arerika Borwa gammogo le bagolwane ba ga mmangwato. E ne yare Tshekedi a utlwa, a batla gore Seretse a busediwe gae mme ebile nyalo e fedisiwe. Go boeng ga gagwe, Seretse o ne a buisa diphuthego, mme morago a tlogelwa e nna Kgosi. Setšhaba le sone sa simolola go amogela Ruth Williams Khama, mohumagadi wa gagwe. Tshekedi ene o ne a tlogela [[Bechuanaland]], ka a ne a sa dumalane, mme Seretse a boela Lontone go feleletsa dithuto tsa gagwe.

Mafatshe a sele one a ne a sa utlwane le nyalo e, bogolo jang la Aferika Borwa le le neng le tlhaola batho ka letso la mmala. Mme ka  [[Bechuanaland]] e ne ele ka fa tlase ga ga mmamosadinyana, goromente wa Aferika Borwa wa laolela wa ga mmamosadinyana gore Seretse a ntshiwe mo bogosing. Ka Mmamosadinyana a ne a latlhegetswe ke madi mo ntweng ya mafatshe-fatshe ya bobedi, ka jalo a ne sa batle go latlhegelwa ke Gauta go tsweng Aferika Borwa. Ka jalo Seretse o ne a kojwa mo Bechuanaland.
'''TBC'''

[[cs:Seretse Khama]]
[[de:Seretse Khama]]
[[en:Seretse Khama]]
[[et:Seretse Khama]]
[[fi:Seretse Khama]]
[[fr:Seretse Khama]]
[[hr:Seretse Khama]]
[[id:Seretse Khama]]
[[it:Seretse Khama]]
[[ja:セレツェ・カーマ]]
[[nl:Seretse Khama]]
