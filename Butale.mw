{{cleanup|date=September 2010}}
{{unreferenced|date=September 2010}}
'''Butale'''  ke motsana yo o mo kgaolong ya Bokone-botlhaba jwa [[Botswana|Botswana]]. O bapile le molelwane wa  Zimbabwe gape o nale sekolo se se potana le kokelwana. Mo palong bathong ya ngwaga wa 2001 dipalo di ne dile makgolo a matlhano ,lesome le boraro. Banni ba ba nnang mo lefelong le  ba ikaegile ka go lema dijwalo gape le go rua diphologolo.

==Hope e fa Bana Butale==
Ba mokgatlho wa Hope World Wide Botswana ba abetse bana ba Butale dimpho kwa motsaneng oo ka Matlhatso.Ka moono o o reng; Ka lorato le le lengwe, rotlhe re ka kgona go ya kwa letsatsing la Botsalo ja Morena ja 2011. Mookamedi mogolo wa mokgatlho wa Hope World Wide Botswana Mme Kedibonye Malejane, a re maikaelelo a bone ke go direla setshaba sa Botswana ka go aga ngwana, go mo ruta, go ipha sebaka sa go tshameka nae, gore a golele fa go mo siametseng.O tladitse ka gore ba ikaelela le go ruta motsadi go tshwara ngwana sentle, a bo a rotloetsa gore banana ba ipope ditlhopha gore ba kgone go ba thusa le go ba ruta ka botlhokwa jwa mokgatlho wa Hope World Wide o se dirang le mowa wa boithaopo.O ne a re ba direla mo mafelong a tshwana le Molepolole, Mmanoko, Mogonono, Mosokotso le Gakuto. Bomme ba motsana wa Mmanoko ba ne ba ipopa setlhopha gore ba kgone go thusiwa mo ba feletseng ba nna le lebentlele le le apayang borotho le bo le bo rekisa, ba rutuntshiwa ke bomme bao go dira tiro.

Mme Malejane a re gompieno ba bone go le botlhokwa go tlhopha motsana wa Butale go tla go tshwarela moletlo wa kabo dimpho tsa Botsalo jwa Morena teng.Mogokgo wa sekole se sebotlana sa Butale Mme Lulu Leselwa, o ne a re o itumelela gore ba mokgatlho wa hope world wide ba bo tshwaretse moletlo wa go abela bana dimpho mo sekoleng sa gagwe, a bo a supa gore bana ba sekole sa Butale ba reketswe paka ya sekole ke ba mokgatlho oo.Mokhaselara wa Butale Mme Winnie Nkonyane, le ene o galaleditse ba mokgatlho wa hope world wide ka go dira tiro e ntle eo.A re ba santse ba sekaseka kwa Mmakanke gore ba tswelele ka lenaneo la go ba thusa, o ne a nankola gore mokgatlho wa hope world wide ke wa batho ba ba nang le kgatelopele mo botshelong. Mme Nkonyane o ne a gatelela gore paka ya sekole e tlhokomelwe, mme boikarabelo bo mo batsading go direla bana, a re mpho ke selo sa botlhokwa.Motsana wa Gakuto le one o na le bomme ba ba ikopantseng go kopa dithuso tsa go dira lebentle le la go apaya borotho le go bo rekisa, ba emetse go kopa dithuso ko go ba mokgatlho wa Emang Basadi.

==Dikgoge tsa kwa ntle==
[[Botswana]]
[[Butale]]
[[Zimbabwe]]
[[www.dailynews.gov.bw/cgi-bin/news.cgi?d...i.|Botswana]]

==Dipadi tse dingwe==

<ref>www.dailynews.gov.bw/cgi-bin/news.cgi?d...i.</ref>
{{coord|20|43|S|27|42|E|display=title|region:BW_type:city_source:GNS-enwiki}}

[[Category:Metsana ya mo Botswana]]


[[en:Butale]]
